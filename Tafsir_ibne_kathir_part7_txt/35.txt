--- OCR Start ---
সূরা ৩৪ : সাবা
৩৫
পারা ২২
আমার রবের! নিশ্চয়ই তোমাদের নিকট ওটা আসবে। তিনি অদৃশ্য সম্বন্ধে সম্যক
পরিজ্ঞাত; আকাশমন্ডলী ও পৃথিবীতে তাঁর অগোচর নয় অণু পরিমাণ কিছু কিংবা
তদপেক্ষা ক্ষুদ্র অথবা বৃহৎ কিছু; বরং ওর প্রত্যেকটি লিপিবদ্ধ আছে সুস্পষ্ট
কিতাবে। এখানেও কাফিরদের কিয়ামাতের অস্বীকৃতির উল্লেখ করে স্বীয় নাবী
সাল্লাল্লাহু 'আলাইহি ওয়া সাল্লামকে শপথমূলক উত্তর দিতে বলার পর আরও
গুরুত্বের সাথে বলছেন : সেই আল্লাহ তিনি, যিনি আলিমুল গাইব, যাঁর অগোচর নয়
আকাশ ও পৃথিবীতে অণু পরিমাণ কিছু কিংবা তদপেক্ষা ক্ষুদ্র অথবা বৃহৎ কিছু। যে
হাড়গুলি পচে গলে যায়, মানুষের শরীরের জোড়াগুলি যে খুলে বিক্ষিপ্ত হয়ে যায়,
ওগুলি কোথায় যায় এবং ওগুলির সংখ্যাই বা কত ইত্যাদি সবকিছুই আল্লাহ জ্ঞাত
আছেন। তিনি এগুলি একত্রিত করতে সক্ষম, যেমন তিনি প্রথমে সৃষ্টি করেছিলেন।
তিনি সমস্ত কিছুই জানেন। সবকিছুই তাঁর কিতাবে লিপিবদ্ধ আছে। অতঃপর
মহামহিমান্বিত আল্লাহ কিয়ামাত আসার হিকমাত বর্ণনা করতে গিয়ে বলেনঃ
$$لِيَجْزِيَ الَّذِينَ آمَنُوا وَعَمِلُوا الصَّلِحَتِ أُولَئِكَ لَهُمْ مَّغْفِرَةٌ وَرِزْقٌ كَرِيمٌ . وَ$$
$$الَّذِينَ سَعَوْفِي ايْتِنَا مُعْجِزِينَ أُولَئِكَ لَهُمْ عَذَابٌ مِنْ رِجْزٍ أَلِيمٌ$$
এটা এ জন্য যে, যারা মু'মিন ও সৎকর্মপরায়ণ তিনি তাদেরকে পুরস্কৃত
করবেন। তাদেরই জন্য রয়েছে ক্ষমা ও সম্মান জনক রিস্ক। পক্ষান্তরে যারা
আল্লাহর আয়াতসমূহকে ব্যর্থ করার চেষ্টা করে তাদের জন্য রয়েছে ভয়ংকর
মর্মন্তুদ শাস্তি। সৎকর্মশীল মু'মিনরা পুরস্কৃত হবে এবং দুষ্ট ও পাপী কাফিরেরা
হবে শাস্তিপ্রাপ্ত। যেমন মহামহিমান্বিত আল্লাহ বলেন :
$$لَا يَسْتَوِى اَصْحَبُ النَّارِ وَ اَصْحَبُ الْجَنَّةِ أَصْحَبُ الْجَنَّةِ هُمُ الْفَائِزُونَ$$
জাহান্নামের অধিবাসী এবং জান্নাতের অধিবাসী সমান নয়। জান্নাতবাসীরাই
সফলকাম। (সূরা হাশর, ৫৯ : ২০) অন্যত্র মহান আল্লাহ বলেনঃ
$$أَمْ نَجْعَلُ الَّذِينَ آمَنُوا وَعَمِلُوا الصَّلِحَتِ كَالْمُفْسِدِيْنَ فِي الْأَرْضِ أَمْ$$
$$نَجْعَلُ الْمُتَّقِينَ كَالْفُجَّارِ$$
যারা ঈমান আনে ও সৎ কাজ করে এবং যারা পৃথিবীতে বিপর্যয় সৃষ্টি করে
বেড়ায় আমি কি তাদেরকে সমগন্য করব? আমি কি মুত্তাকীদেরকে অপরাধীদের
সমান গন্য করব? (সূরা সাদ, ৩৮ : ২৮) এরপর আল্লাহ তা'আলা কিয়ামাতের
আর একটি হিকমাত বর্ণনায় বলেনঃ
--- OCR End ---