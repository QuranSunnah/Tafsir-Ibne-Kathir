--- OCR Start ---
সূরা ৪৮: ফাত্‌হ
৭৮১
পারা ২৬
হুদাইবিয়ার দিন আমরা রাসূল সাল্লাল্লাহু 'আলাইহি ওয়া সাল্লামের সাথে ১৪০০
জন সাহাবী উপস্থিত ছিলাম। তিনি বলেছিলেন : আজ পৃথিবীর সমস্ত মানুষের
মধ্যে তোমরা হলে শ্রেষ্ঠতম।
যাবির (রাঃ) আরও বলেন : আমার যদি এখনও দৃষ্টিশক্তি থাকত তাহলে ঐ
গাছটি কোথায় ছিল তা আমি তোমাদেরকে দেখিয়ে দিতাম। (মুসনাদ আল
হুমাইদী ২/৫১৪, মুসলিম ৪৮১১) সুফিয়ান (রহঃ) মন্তব্য করেন যে, পরবর্তী
সময়ে ঐ গাছটির অবস্থান সম্পর্কে মতভেদ দেখা দেয়। (ফাতহুল বারী
৯/৫০৭, মুসলিম ৩/১৪৮৪) ইমাম আহমাদ (রহঃ) বর্ণনা করেন, যাবির (রাঃ)
বলেন যে, রাসূল সাল্লাল্লাহু 'আলাইহি ওয়া সাল্লাম বলেছেন : যারা গাছের নিচে
আমার কাছে বাইয়াত নিয়েছে তাদের কেহকেই জাহান্নামে প্রবেশ করানো
হবেনা। (আহমাদ ৩/৩৫০)
আবদুল্লাহ ইব্‌ন ইমাম আহমাদ (রহঃ) বলেন, যাবির (রাঃ) হতে বর্ণিত আছে
যে, নাবী সাল্লাল্লাহু 'আলাইহি ওয়া সাল্লাম বলেছেন : যে ব্যক্তি সানিয়াতুল
মুরারের পথ অতিক্রম করে যাবে তার থেকে পাপ দূর হয়ে যাবে যেমন বানী
ইসরাঈল থেকে দূর হয়েছিল। তখন সর্বপ্রথম বানু খাযরাজ গোত্রীয় একজন
আনসার সাহাবী (রাঃ) ওর উপর আরোহণ করে যান। তারপর তাঁর দেখাদেখি
অন্যান্য লোকেরাও সেখানে পৌঁছে যান। তখন রাসূলুল্লাহ সাল্লাল্লাহু 'আলাইহি
ওয়া সাল্লাম বলেন : তোমাদের সকলকেই ক্ষমা করে দেয়া হবে, শুধু লাল উটের
মালিক এদের অন্তর্ভুক্ত নয়। যাবির (রাঃ) বলেন, আমরা তখন ঐ লোকটির
নিকট গিয়ে বললাম : চল, তোমার জন্য রাসূলুল্লাহ সাল্লাল্লাহু 'আলাইহি ওয়া
সাল্লাম ক্ষমা প্রার্থনা করবেন। লোকটি জবাবে বলল : আল্লাহর শপথ! যদি আমি
আমার উট পেয়ে যাই তাহলে তোমাদের সঙ্গী (রাসূলুল্লাহ সাঃ) আমার জন্য ক্ষমা
প্রার্থনা করার চেয়ে ওটাই হবে আমার জন্য বেশি আনন্দের ব্যাপার। এ কথা
বলে ঐ লোকটি তার হারানো উট খোঁজ করা শুরু করল। ইমাম মুসলিম (রহঃ)
এ হাদীসটি উবাইদুল্লাহ (যাবির) (রাঃ) থেকে বর্ণনা করেন। (মুসলিম ৪/২১৪৪)
ইমাম মুসলিম (রহঃ) আবূ যুবাইর (রহঃ) থেকে বর্ণনা করেন যে, যাবির
(রাঃ) বলেন : উম্মে মুবাশশির (রাঃ) আমাকে বলেছেন যে, তিনি যখন হাফসার
(রাঃ) কাছে ছিলেন তখন রাসূল সাল্লাল্লাহু 'আলাইহি ওয়া সাল্লামকে বলতে
শুনেছেন যে, হুদাইবিয়ায় রিযওয়ানের বাইআতকারীদের কেহই জাহান্নামে
যাবেনা। তখন তিনি (হাফসা) বলেনঃ হে আল্লাহর রাসূল সাল্লাল্লাহু 'আলাইহি
ওয়া সাল্লাম! এটা মনে হয় ঠিক বলা হলনা। রাসূলুল্লাহ সাল্লাল্লাহু 'আলাইহি ওয়া
--- OCR End ---