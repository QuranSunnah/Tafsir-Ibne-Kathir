--- OCR Start ---
সূরা ৩৯ : যুমার
৩৯৫
পারা ২৪
অতঃপর একজন আনসারী দাঁড়িয়ে গিয়ে বলেন : হে আল্লাহর রাসূল সাল্লাল্লাহু
'আলাইহি ওয়া সাল্লাম! আমার জন্য দু'আ করুন যেন আল্লাহ আমাকেও তাদের
অন্তর্ভুক্ত করেন। তখন তিনি তাঁকে বলেন: উক্কাশা (রাঃ) তোমার অগ্রগামী হয়ে
গেছে। (ফাতহুল বারী ১১/৪১৩, মুসলিম ১/১৯৭)
সত্তর হাজার ব্যক্তিকে যে বিনা হিসাবে জান্নাতে পাঠানো হবে এ ব্যাপারে
ইব্‌ন আব্বাস (রাঃ), যাবির ইব্‌ন আবদুল্লাহ (রাঃ), ইমরান ইবন হুসাইন (রাঃ),
আবদুল্লাহ ইবন মাসউদ (রাঃ), রিফা'আ ইব্‌ন আরাবা আল যুহানী (রাঃ) এবং
উম্মুল কায়িস বিন্ত মিহসান (রাঃ) থেকে ইমাম বুখারী (রহঃ) এবং ইমাম
মুসলিম (রহঃ) তাদের গ্রন্থে বর্ণনা করেছেন। এ ছাড়া আবূ হাযিম (রহঃ) সাহল
ইবন সা'দ (রাঃ) থেকেও অনুরূপ হাদীস বর্ণনা করেছেন। বলা হয়েছে যে, রাসূল
সাল্লাল্লাহু 'আলাইহি ওয়া সাল্লাম বলেছেন: আমার উম্মাতের মধ্যে সত্তর হাজার
অথবা সাত লক্ষ লোক এক সাথে জান্নাতে প্রবেশ করবে। তারা একে অপরকে
ধরে থাকবে। তারা একই সাথে জান্নাতে প্রবেশ করবে। তাদের চেহারা হবে
চৌদ্দ তারিখের চাঁদের মত (উজ্জ্বল)। (ফাতহুল বারী ১১/৪১৪, মুসলিম ১/১৯৭)
حَتَّى إِذَا جَاءُوهَا وَفُتِحَتْ أَبْوَابُهَا وَقَالَ لَهُمْ خَزَنَتُهَا سَلَمٌ عَلَيْكُمْ طِبْتُمْ
فَادْخُلُوهَا خُلِدِينَ যখন এই সৌভাগ্যবান ব্যক্তিরা জান্নাতের নিকট পৌঁছবেন
তখন তাঁদের জন্য জান্নাতের দরযাগুলি খুলে দেয়া হবে। সেখানের রক্ষক
মালাইকা তাঁদেরকে সালাম জানাবেন এবং বলবেন : আপনারা উত্তম আমল
করেছেন, সুতরাং চিরস্থায়ী বসবাসের জন্য এখানে প্রবেশ করুন।
এটি একটি শর্তযুক্ত বাক্য। এখানে এ কথা বুঝানো হয়েছে যে, যখন
তাদেরকে জান্নাতের কাছে নিয়ে যাওয়া হবে তখন তাদের সম্মানে জান্নাতের
দরযাসমূহ খুলে দেয়া হবে এবং জান্নাতের পাহারায় নিযুক্ত মালাইকা তাদের সাথে
সাক্ষাত হওয়ার পর তাদের প্রতি সালাম জানাবেন, তাদের প্রশংসা করবেন এবং
সুসংবাদ প্রদান করবেন। জাহান্নামীদেরকে যখন জাহান্নামে নিয়ে যাওয়া হবে তখন
ওর পাহারাদার মালাইকা তাদেরকে ভর্ৎসনা করবেন ও ধিক্কার জানাবেন।
অন্যদিকে জান্নাতীদেরকে তাদের আমলের গুণগত মান ও পরিমান অনুযায়ী
জান্নাতে যে স্তর প্রদান করা হবে তদনুযায়ী তারা আনন্দ-উল্লাস করতে থাকবে।
এর পরবর্তীতে তাদের জন্য আরও কি রয়েছে এখানে তার উল্লেখ করা হয়নি।
একটি সহীহ হাদীসের মাধ্যমে জানা যায় যে, জান্নাতের আটটি দরযা রয়েছে।
--- OCR End ---