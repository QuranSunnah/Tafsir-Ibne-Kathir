সূরা ৪৬: আহকাফ
৭১০
পারা ২৬
ইমাম ইবন মাজাহ (রহঃ) একটি বাব বা অনুচ্ছেদ করেছেন যে, যখন কেহ
দু'আ করবে তখন যেন সে নিজ হতেই শুরু করে। ইব্‌ন আব্বাস (রাঃ) হতে
বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : আল্লাহ
আমাদের প্রতি ও 'আদ সম্প্রদায়ের ভাইয়ের প্রতি দয়া করুন। (আবূ দাউদ
৩৯৮৪, ইব্‌ন মাজাহ ২/১২৬৬) শায়খ আল বানী (রহঃ) এ হাদীসটিকে দুর্বল
বলেছেন। তবে আল বুসাইরী (রহঃ) এটিকে সহীহ বলেছেন।
وَقَدْ خَلَتِ النُّذُرُ مِنْ بَيْنِ يَدَيْهِ وَ مِنْ خَلْفِةٍ
সতর্ককারী এসেছিল। অর্থাৎ আ'দ জাতি যেখানে বসবাস করত সেখানে নাবীসহ
বিভিন্ন সতর্ককারী পাঠানো হয়েছিল। কিন্তু তারা তাদের দা'ওয়াতের ব্যাপারে
কোন কর্ণপাত করেনি। অন্যত্র বলা হয়েছেঃ
فَجَعَلْنَهَا نَكَالًا لِمَا بَيْنَ يَدَيْهَا وَمَا خَلْفَهَا
অতঃপর আমি করেছিলাম এটা তাদের সমসাময়িক ও তাদের পরবর্তীদের
জন্য দৃষ্টান্ত। (সূরা বাকারাহ, ২ঃ ৬৬) যেমন আল্লাহ সুবহানাহু ওয়া তা'আলা
অন্য জায়গায় বলেন:
فَإِنْ أَعْرَضُوا فَقُلْ اَنْذَرْتُكُمْ صَعِقَةً مِثْلَ صُعِقَةٍ عَادٍ وَ ثَمُودَ إِذْ
جَاءَتْهُمُ الرُّسُলُ مِنْ بَيْنِ أَيْدِيهِمْ وَ مِنْ خَلْفِهِمْ أَلَّا تَعْبُدُوا إِلَّا اللَّهَ
তবুও তারা যদি মুখ ফিরিয়ে নেয় তাহলে বল : আমিতো তোমাদেরকে সতর্ক
করছি এক ধ্বংসকর শাস্তির; আদ ও ছামূদ জাতির অনুরূপ। যখন তাদের নিকট
রাসূলগণ এসেছিল তাদের সম্মুখ ও পশ্চাৎ হতে এবং বলেছিল : তোমরা আল্লাহ
ব্যতীত কারও ইবাদাত করনা। (সূরা ফুসসিলাত, ৪১ : ১৩-১৪)
اِنْ اَخَافُ عَلَيْكُمْ عَذَابَ يَوْمٍ عَظِيمٍ আমি তোমাদের জন্য মহাদিনের শাস্তির
আশংকা করছি । হুদ (আঃ) তাঁর কাওমের লোকদেরকে এ কথা বলার পর তারা
এর জবাবে বলেছিলঃ
أَجِئْتَنَا لِتَأْفِكَنَا عَنْ آلِهَتِنَا তুমি আমাদেরকে আমাদের দেব-দেবীগুলোর
পূজা হতে নিবৃত্ত করতে এসেছ? তুমি সত্যবাদী হলে আমাদেরকে যে শাস্তির ভয়
দেখাচ্ছ তা আনয়ন কর। তারা মহান আল্লাহর শাস্তিকে অসম্ভব মনে করত বলেই
বাহাদুরী দেখিয়ে শাস্তি চেয়েছিল। যেমন মহামহিমান্বিত আল্লাহ অন্যত্র বলেনঃ