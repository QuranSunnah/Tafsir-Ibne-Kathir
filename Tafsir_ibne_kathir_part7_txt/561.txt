--- OCR Start ---
সূরা ৪২: শূরা
৫৬১
وَشَاوِرُهُمْ فِي الْأَمْرِ
পারা ২৫
কাজ-কর্মে তাদের সাথে পরামর্শ কর। (সূরা আলে ইমরান, ৩: ১৫৯) এ
জন্যই রাসূলুল্লাহ সাল্লাল্লাহু 'আলাইহি ওয়া সাল্লামের অভ্যাস ছিল যে, তিনি যুদ্ধ
ইত্যাদি ক্ষেত্রে সাহাবীগণের (রাঃ) সাথে পরামর্শ করতেন যাতে তাদের মন
আনন্দিত হয়। এর ভিত্তিতেই আমীরুল মু'মিনীন উমার (রাঃ) আহত হওয়ার পর
মৃত্যুর সম্মুখীন হলে ছয়জন লোককে নির্ধারণ করেন, যেন তারা পরস্পর পরামর্শ
করে তাঁর মৃত্যুর পরে কোন একজনকে খলীফা মনোনীত করেন। ঐ ছয় ব্যক্তি
হলেন : উসমান (রাঃ), আলী (রাঃ), তালহা (রাঃ), যুবাইর (রাঃ), সা'দ (রাঃ)
এবং আবদুর রাহমান ইব্‌ন আউফ (রাঃ)। সুতরাং তারা সর্বসম্মতিক্রমে
উসমানকে (রাঃ) খলীফা মনোনীত করেন।
وَ مِمَّا رَزَقْتُهُمْ يُنْفِقُونَ এরপর আল্লাহ তা'আলা মু'মিনদের আর একটি
বিশেষণ বর্ণনা করছেন যে, তাঁরা যেমন আল্লাহর হক আদায় করেন, অনুরূপভাবে
মানুষের হক আদায় করার ব্যাপারেও তাঁরা কার্পণ্য করেননা। তাদের সম্পদ
হতে তারা দরিদ্র ও অভাবীদেরকেও কিছু প্রদান করেন এবং নিজেদের আপনজন
থেকে সাহায্য করা শুরু করেন। অতঃপর তার চেয়ে দূরত্বের, অতঃপর আরও
দূরত্বের লোকদের সাহায্য করেন।
Rasca وَالَّذِينَ إِذَا أَصَابَهُمُ الْبَغْنُ هُمْ يَنْتَصِرُونَ
তারা নিজেদের সামর্থ্য থাকলে প্রতিরোধ/প্রতিবাদ করেন। তাঁরা এমন দুর্বল ও
কাপুরুষ নন যে, যালিমদের হতে প্রতিশোধ গ্রহণ করেননা, বরং তাঁরা
অত্যাচারিত হলে পুরাপুরি প্রতিশোধ গ্রহণ করে থাকেন। এভাবে তাঁরা
অত্যাচারিতদেরকে অত্যাচারীদের অত্যাচার হতে রক্ষা করেন। এতদসত্ত্বেও কিন্তু
অনেক সময় ক্ষমতা লাভের পরেও তারা ক্ষমা করে থাকেন। যেমন ইউসুফ
(আঃ) তাঁর ভাইদেরকে বলেছিলেনঃ
ط
لَا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ
আজ তোমাদের বিরুদ্ধে কোন অভিযোগ নেই, আল্লাহ তোমাদেরকে ক্ষমা
করুন। (সূরা ইউসুফ, ১২ : ৯২) অথচ তখন ইচ্ছা করলে ইউসুফকে (আঃ)
কূপের ভিতর নিক্ষেপ করার জন্য তাঁর ভাইদের প্রতি তিনি প্রতিশোধ নিতে
পারতেন। আর যেমন রাসূলুল্লাহ সাল্লাল্লাহু 'আলাইহি ওয়া সাল্লাম ঐ আশিজন
কাফিরকে ক্ষমা করে দেন যারা হুদাইবিয়ার সন্ধির বছর সুযোগ খুঁজে চুপচাপ
--- OCR End ---