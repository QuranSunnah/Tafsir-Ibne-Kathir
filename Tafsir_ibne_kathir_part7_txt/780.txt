--- OCR Start ---
সূরা ৪৮ : ফাতহ
৭৮০
পারা ২৬
দেখ, যে আল্লাহ মুহাম্মাদ সাল্লাল্লাহু 'আলাইহি ওয়া সাল্লামকে মর্যাদা দান করেছেন
তাঁর শপথ! তোমাদের মধ্যের যে তার মাথা উত্তোলন করবে, আমি এই তরবারী
দ্বারা তার মাথা কর্তন করে ফেলব। যখন এটা মেনে নিল তখন আমি তাদেরকে
বললাম : উঠ এবং আমার আগে আগে চল। অতঃপর আমি তাদেরকে নিয়ে
রাসূলুল্লাহ সাল্লাল্লাহু 'আলাইহি ওয়া সাল্লামের নিকট হাযির হলাম। ওদিকে আমার
চাচা আমিরও (রাঃ) মিকরায নামক আবলাত এলাকার একজন মুশরিককে
গ্রেফতার করে আনেন। এই ধরনের সত্তরজন মুশরিককে রাসূলুল্লাহ সাল্লাল্লাহু
'আলাইহি ওয়া সাল্লামের কাছে হাযির করা হয়। রাসূলুল্লাহ সাল্লাল্লাহু 'আলাইহি
ওয়া সাল্লাম তাদের প্রতি দৃষ্টিপাত করে সাহাবীগণকে বলেনঃ
তাদেরকে ছেড়ে দাও। অন্যায়ের সূচনা তাদের থেকেই হয়েছে এবং এর
পুনরাবৃত্তিরও যিম্মাদার তারাই থাকবে। অতঃপর সবাইকেই ছেড়ে দেয়া হয়।
এরই বর্ণনা নিম্নের আয়াতে রয়েছে।
وَهُوَ الَّذِي كَفَّ أَيْدِيَهُمْ عَنْكُمْ وَأَيْدِيَكُمْ عَنْهُمْ بِبَطْنِ مَكَّةَ مِنْ بَعْدِ
أَنْ أَظْفَرَكُمْ عَلَيْهِمْ
তিনি মাক্কা উপত্যকায় তাদের হাত তোমাদের হতে এবং তোমাদের হাত
তাদের হতে নিবারিত করেছেন তাদের উপর তোমাদেরকে বিজয়ী করার পর।
(সূরা ফাত্‌হ, ৪৮ : ২৪) (মুসলিম ১৮০৭, দালায়িলুল নাবুওয়াহ ৪/১৩৮)
সহীহ বুখারী ও সহীহ মুসলিমের বর্ণনা দ্বারা এটা সাব্যস্ত যে, সাঈদ ইব্‌ন
মুসাইয়িবের (রাঃ) পিতাও গাছের নীচে রাসূলুল্লাহ সাল্লাল্লাহু 'আলাইহি ওয়া
সাল্লামের হাতে বাইআত করেছিলেন। তিনি বলেনঃ পরের বছর যখন আমরা
হাজ্জ করতে যাই তখন যে গাছের নীচে আমরা বাইআত করেছিলাম ওটা আমরা
দেখতে পাইনি। অতএব এখন যদি তোমাদের নিকট তা প্রকাশ পেয়ে থাকে
তাহলে বুঝতে হবে যে, তোমরা অনেক বেশি জান। (ফাতহুল বারী ৭/৫১২,
মুসলিম ৩/১৪৮৫)
আবূ বাকর আল হুমাইদী (রহঃ) বর্ণনা করেন যে, যাবির (রাঃ) বলেনঃ
রাসূল সাল্লাল্লাহু 'আলাইহি ওয়া সাল্লাম যখন সবাইকে তাঁর কাছে বাইয়াত নেয়ার
জন্য ডাকছিলেন তখন আমরা লক্ষ্য করলাম যে, আমাদের কাওমের এক লোক
যার নাম ছিল যাদ ইব্‌ন কায়িস, সে তার উটের কাঁধের পিছনে লুকাতে চেষ্টা
করছিল। (মুসনাদ আল হুমাইদী ২/৫৩৭, মুসলিম ৩/১৪৮৩) হুমাইদী আরও
বর্ণনা করেন, আমর বলেন যে, তিনি যাবিরকে (রাঃ) বলতে শুনেছেন ঃ
--- OCR End ---