--- OCR Start ---
সূরা ৩৭ : সাফ্ফাত
২৩৯
পারা ২৩
(তাবারী ২১/৮৪) ইবন ইসহাক (রহঃ) বলেনঃ এ কথা আমি তাকে বিভিন্ন সময়
বলতে শুনেছি। (তাবারী ২১/৮৫)
ইন্ন ইসহাক (রহঃ) বুরাইদাহ ইব্‌ন সুফিয়ান ইব্‌ন ফারওয়াহ আসলামী
(রহঃ) থেকে বর্ণনা করেন যে, মুহাম্মাদ ইব্‌ন কা'ব আল কারাযী (রহঃ) বর্ণনা
করেছেন, উমার ইব্‌ন আবদুল আযীয (রহঃ) যখন খলিফা ছিলেন এবং সিরিয়ায়
অবস্থান করছিলেন তখন তিনিও তার সাথে ছিলেন। তিনি যখন এ ব্যাপারটি
উল্লেখ করেন তখন উমার ইব্‌ন আবদুল আযীয (রহঃ) বলেনঃ এ ব্যাপারে আমি
কখনও চিন্তা-ভাবনা করিনি। তবে আপনি যা বললেন তা ভেবে দেখার বিষয়।
তখন তিনি তার সাথে সিরিয়ায় অবস্থান রত এক লোককে জনৈক ব্যক্তির কাছে
পাঠালেন, যিনি পূর্বে একজন ইয়াহুদী পন্ডিত ছিলেন এবং ইসলামের প্রতি আকৃষ্ট
হয়ে মুসলিম হয়েছিলেন। উমার ইব্‌ন আবদুল আযীয (রহঃ) তাকে এ বিষয়ে
জিজ্ঞেস করলেন।
মুহাম্মাদ ইব্‌ন কা'ব (রহঃ) বলেন : ঐ সময় আমিও উমার ইব্‌ন আবদুল
আযীযের (রহঃ) কাছে ছিলাম। তিনি তাকে জিজ্ঞেস করেন ঃ ইবরাহীমের (আঃ)
দুই ছেলের মধ্য থেকে কাকে কুরবানী করার জন্য আল্লাহ তা'আলা আদেশ
করেছিলেন? ঐ পন্ডিত ব্যক্তি বললেন : তিনি ছিলেন ইসমাঈল (আঃ)। আল্লাহর
শপথ হে আমিরুল মু'মিনীন! ইয়াহুদীরাও ইহা ভাল করেই জানে। কিন্তু শুধুমাত্র
হিংসার কারণে তারা এটা স্বীকার করেনা। আরাবদের মূল হলেন ইবরাহীমের
(আঃ) ছেলে ইসমাঈল (আঃ), আর ইয়াহুদীদের মূল এসেছে ইসহাক (আঃ)
থেকে। তাই হিংসার বশবর্তী হয়ে তারা ইসমাঈলকে (আঃ) প্রাধান্য দিতে
অস্বীকার করে। (তাবারী ২১/৮৫)
কিতাবুয যুহুদে বর্ণিত আছে যে, ইমাম আহমাদ ইব্‌ন হাম্বলকে (রহঃ) তাঁর
পুত্র আবদুল্লাহ (রহঃ) এই মাসআলা জিজ্ঞেস করলে তিনি উত্তরে বলেন : যাবীহ্
ছিলেন ইসমাঈল (আঃ)। (কিতাবুয যুহুদ ৮০) ইব্‌ন আবী হাতিম (রহঃ) বলেনঃ
আমি আমার পিতাকে বলতে শুনেছি : সত্যি ঘটনা এই যে, ইবরাহীম (আঃ)
যাকে কুরবানী করার জন্য নিয়ে গিয়েছিলেন তিনি ছিলেন ইসমাঈল (আঃ)। তিনি
বলেন : আলী (রাঃ), ইব্‌ন উমার (রাঃ), আবূ হুরাইরাহ (রাঃ), আবূ তোফাইল
(রহঃ), সাঈদ ইব্‌ন মুসাইয়িব (রহঃ), সাঈদ ইব্‌ন যুবাইর (রহঃ), হাসান (রহঃ),
মুজাহিদ (রহঃ), শা'বী (রহঃ), মুহাম্মাদ ইব্‌ন কা'ব আল কারাযী (রহঃ), আবূ
জাফর (রহঃ), মুহাম্মাদ ইব্‌ন আলী (রহঃ), আবূ সালিহ (রহঃ) প্রমুখ মনীষীবৃন্দ
হতেও এটাই বর্ণিত আছে। (তাবারী ২১/৮২-৮৪)
বাগাবী (রহঃ) তার তাফসীরে উল্লেখ করেছেন যে, আবদুল্লাহ ইবন উমার
--- OCR End ---