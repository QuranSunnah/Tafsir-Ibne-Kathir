--- OCR Start ---
সূরা ৩৯ : যুমার
৩৮৭
পারা ২৪
দিন, নাকি চল্লিশ মাস, নাকি চল্লিশ বছর, নাকি চল্লিশ রাত তা আমি জানিনা।
তারপর আল্লাহ তা'আলা ঈসা ইবন মারইয়ামকে (আঃ) প্রেরণ করবেন। তিনি
আকৃতিতে উরওয়া ইবন মাসউদ আস সাকাফীর (রাঃ) সাথে খুবই সাদৃশ্যযুক্ত।
আল্লাহ তা'আলা তাঁকে বিজয়ী করবেন এবং দাজ্জাল তাঁর হাতে মারা যাবে। এর
পর সাত বছর পর্যন্ত লোকেরা এমনভাবে মিলে-মিশে থাকবে যে, দুই ব্যক্তির
মধ্যে কোন শত্রুতা থাকবেনা । অতঃপর আল্লাহ তা'আলা সিরিয়ার দিক হতে এক
হালকা ঠাণ্ডা বাতাস প্রবাহিত করবেন, যার দ্বারা সমস্ত মু'মিন ব্যক্তির জীবন কবয
করে নেয়া হবে। এমনকি যার অন্তরে সরিষার দানা পরিমাণও ঈমান রয়েছে সেও
মারা যাবে, সে যেখানেই থাকুক না কেন। যদি সে পাহাড়ের গহ্বরেও অবস্থান
করে তবুও ঐ বায়ু সেখানে পৌঁছে যাবে। আমি রাসূলুল্লাহ সাল্লাল্লাহু 'আলাইহি
ওয়া সাল্লাম হতে আরও শুনেছি। অতঃপর শুধুমাত্র মন্দ ও পাপী লোকেরাই বেঁচে
থাকবে যারা হবে পাখী ও পশুর মত বিবেক-বুদ্ধিহীন। না তারা ভাল চিনবে, না
বুঝবে, আর না মন্দকে মন্দ বলে জানবে। তাদের উপর শাইতান প্রকাশিত হবে
এবং সে তাদেরকে বলবে : তোমরা আমার অনুসরণ কর। অতঃপর সে
তাদেরকে মূর্তি পূজার নির্দেশ দিবে এবং তারা তখন ওগুলোর পূজা শুরু করে
দিবে। ঐ অবস্থায়ও আল্লাহ তা'আলা তাদের রুযী-রোযগারে প্রশস্ততা দান
করতে থাকবেন এবং তাদের জীবন যাপন হবে প্রাচুর্যময়। তারপর শিঙ্গায়
ফুৎকার দেয়া হবে এবং প্রত্যেকে তা কান পেতে শুনতে চেষ্টা করবে। সর্বপ্রথম
এই শব্দ যার কানে পৌঁছবে সে হবে ঐ ব্যক্তি যে তার হাউয বা চৌবাচ্চা
ঠিকঠাক করতে থাকবে। তৎক্ষণাৎ সে অজ্ঞান হয়ে পড়ে মারা যাবে। তারপর
সবাই এভাবে মারা যাবে এবং কেহই আর জীবিত থাকবেনা। এরপর আল্লাহ
তা'আলা বৃষ্টি বর্ষণ করবেন যা শিশিরের মত হবে, যার দ্বারা মানুষের দেহ
উদগত হবে। তারপর দ্বিতীয়বার শিঙ্গায় ফুৎকার দেয়া হবে তখন সবাই
দণ্ডায়মান হয়ে তাকাতে থাকবে। অতঃপর তাদেরকে বলা হবে : হে লোকসকল!
তোমাদের রবের দিকে চল। আল্লাহ তা'আলা বলবেন ঃ
وَقِفُوهُمْ إِنَّهُمْ مَّسْئُولُونَ
অতঃপর তাদেরকে থামাও, কারণ তাদেরকে প্রশ্ন করা হবে। (সূরা সাফফাত,
৩৭ঃ ২৪)
তারপর বলা হবে : জাহান্নামের অংশ বের করে নাও। জিজ্ঞেস করা হবেঃ
কত? উত্তরে বলা হবে : প্রতি হাজারে নয়শ' নিরানব্বই জন। এটা হবে ঐ দিন
--- OCR End ---