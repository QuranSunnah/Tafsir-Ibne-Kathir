সূরা ৪১ : ফুসসিলাত
৪৯১
পারা ২৪
আমি আকাশ নির্মাণ করেছি আমার ক্ষমতা বলে এবং আমি অবশ্যই
মহাসম্প্রসারণকারী। (সূরা যারিয়াত, ৫১ : ৪৭) তারা আল্লাহর বাণীকে অস্বীকার
করেছিল এবং তাঁর রাসূলকেও প্রত্যাখ্যান করেছিল।
প্রবল প্রতাপান্বিত আল্লাহ বলেন : فَأَرْسَلْنَا عَلَيْهِمْ رِيْحًا صَرْصَرًا অতঃপর আমি
তাদেরকে পার্থিব জীবনে লাঞ্ছনাদায়ক শাস্তি আস্বাদন করানোর জন্য তাদের
বিরুদ্ধে প্রেরণ করেছিলাম ঝঞ্ঝা বায়ু অশুভ দিনে, যাতে তাদের দর্প চূর্ণ হয়ে যায়
এবং তারা সমূলে ধ্বংস হয়। কেহ কেহ বলেন যে, ইহা হল প্রচন্ড ঝঞ্ঝা বায়ু।
অন্যেরা বলেন যে, ইহা হল ঠান্ডা হিমবাহ। এও বর্ণিত আছে যে, ইহা হল প্রচন্ড
বেগে প্রবাহিত বাতাস যা শব্দ সৃষ্টি করে। সত্যি কথা হল এই যে, ওতে এগুলি
সবই বিদ্যমান ছিল। ঐ বাতাস এত বেগে প্রবাহিত হয়েছিল যার ফলে তাদের
কোন শক্তিই ওকে প্রতিরোধ করার ক্ষমতা রাখেনি। ইহা অত্যন্ত ঠান্ডা ছিল বটে,
যেমন আল্লাহ সুবহানাহু বলেনঃ
بِرِيحٍ صَرْ صَرٍ عَاتِيَةٍ
আর 'আদ' সম্প্রদায় - তাদেরকে ধ্বংস করা হয়েছিল এক প্রচন্ড ঝঞ্ঝাবায়ু
দ্বারা। (সূরা হাক্কাহ, ৬৯ : ৬) অর্থাৎ অত্যন্ত ঠান্ডা বাতাস। ঐ বাতাস ভীতিকর
আওয়াজের সৃষ্টি করেছিল। এ ছাড়া তাদের পূর্ব দিকে একটি নদী প্রবাহিত ছিল
যার পানি প্রবাহের তীব্রতার জন্য নাম রাখা হয়েছিল 'সারসার'। উহা প্রবাহিত
হয়েছিল কয়েক দিন ধরে। যেমন বলা হয়েছেঃ
لا
سَبْعَ لَيَالٍ وَ ثَنِيَةَ أَيَّامٍ حُسُوْمًا
যা তিনি তাদের উপর প্রবাহিত করেছিলেন সাত রাত ও আট দিন
বিরামহীনভাবে। (সূরা হাক্কাহ, ৬৯ : ৭) অর্থাৎ তাদের শেষ ব্যক্তি ধ্বংস না
হওয়া পর্যন্ত ঐ ধ্বংসযজ্ঞ চলছিল এবং তাদের ঐ পার্থিব ক্ষতি/কষ্টের অনুরূপ
ক্ষতির সম্মুখীন হতে হবে কিয়ামাত দিবসেও। যেমন অন্য আয়াতে বলা হয়েছেঃ
فِي يَوْمِ نَحْسٍ مُّسْتَمِرٌ
(তাদের উপর আমি প্রেরণ করেছিলাম ঝঞ্ঝাবায়ু) নিরবচ্ছিন্ন দুর্ভাগ্যের দিন।
(সূরা কামার, ৫৪ : ১৯) অর্থাৎ ঐ বিপদ শুরু হয়েছিল এক অশুভ সংকেতের
মাধ্যমে এবং তা চলতেই ছিল : আল্লাহ তা'আলা বলেনঃ
لِنُذِيقَهُمْ عَذَابَ الْخِزْيِ فِي الْحَيُوةِ الدُّنْيَا وَلَعَذَابُ الْأَخِرَةِ أَخْرى