সূরা ৪৬ : আহকাফ
৭২০
পারা ২৬
এই আয়াত দ্বারা দলীল গ্রহণ করা হয়েছে যে, জিনদের মধ্যেও আল্লাহর বাণী
প্রচারকারী ও ভয় প্রদর্শনকারী রয়েছে। কিন্তু তাদের মধ্যে কেহকেও রাসূল করা
হয়নি। এটা নিঃসন্দেহে প্রমাণিত যে, জিনদের মধ্যে রাসূল নেই। যেমন আল্লাহ
তা'আলা বলেনঃ
وَمَا أَرْسَلْنَا مِنْ قَبْلِكَ إِلَّا رِجَالًا تُوْحِي إِلَيْهِمْ مِّنْ أَهْلِ الْقُرَى
তোমার পূর্বেও জনপদবাসীদের মধ্য হতে পুরুষদেরকেই পাঠিয়েছিলাম, যাদের
নিকট অহী পাঠাতাম । (সূরা ইউসুফ, ১২: ১০৯) অন্য এক আয়াতে রয়েছেঃ
وَ مَا أَرْسَلْنَا قَبْلَكَ مِنَ الْمُرْسَلِينَ إِلَّا إِنَّهُمْ لَيَأْكُلُونَ الطَّعَامَ وَ
يَمْشُونَ فِي الْأَسْوَاقِ
তোমার পূর্বে আমি যে সব রাসূল প্রেরণ করেছি তারা সবাই আহার করত ও
হাটে-বাজারে চলাফিরা করত। (সূরা ফুরকান, ২৫ : ২০) ইবরাহীম খলীল
(আঃ) সম্পর্কে কুরআনুল কারীমে আল্লাহ তা'আলা বলেন :
وَ جَعَلْنَا فِي ذُرِّيَّتِهِ النُّبُوَّةَ وَالْكِتَبَ
এবং তার বংশধরদের জন্য স্থির করলাম নাবুওয়াত ও কিতাব। (সূরা
আনকাবূত, ২৯ : ২৭) সুতরাং ইবরাহীমের (আঃ) পরে যত নাবী এসেছিলেন
তাঁরা সবাই তাঁরই বংশোদ্ভূত ছিলেন। কিন্তু সূরা আন'আমের নিম্ন আয়াতে এই
দুই শ্রেণী বা জাতির সমষ্টি উদ্দেশ্য।
يمَعْشَرَ الْجِنِّ وَالْإِنْسِ أَلَمْ يَأْتِكُمْ رُسُلٌ مِّنْكُمْ
হে জিন ও মানব জাতি! তোমাদের কাছে কি তোমাদের মধ্য হতেই নাবী
রাসূল আসেনি? (সূরা আন'আম, ৬ : ১৩০) সুতরাং এর প্রয়োগ শুধু একটি
জাতির উপরই হতে পারে। আর তা হল মানব জাতি। যেমন আল্লাহ সুবহানাহু
ওয়া তা'আলার উক্তি:
يَخْرُجُ مِنْهُمَا اللُّؤْلُؤُ وَالْمَرْجَانُ
উভয় দরিয়া হতে উৎপন্ন হয় মুক্তা ও প্রবাল। (সূরা আর রাহমান, ৫৫ : ২২)
এখানে আয়াতের শাব্দিক অর্থে উভয়কে বুঝানো হয়েছে। অথচ প্রকৃতপক্ষে
এগুলি উৎপন্ন হয় একটি সমুদ্র হতেই। এরপর বর্ণনা করা হচ্ছে যে, কিভাবে
জিনেরা তাদের সম্প্রদায়কে সাবধান করে দিচ্ছেঃ