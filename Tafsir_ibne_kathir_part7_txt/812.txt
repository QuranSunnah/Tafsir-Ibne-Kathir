--- OCR Start ---
সূরা ৪৮: ফাত্‌হ
৮১২
পারা ২৬
মধ্যস্থিত কাফিরদেরকে মর্মন্তদ শাস্তি দিতাম। যখন কাফিরেরা তাদের অন্তরে
পোষণ করত গোত্রীয় অহমিকা-অজ্ঞতা যুগের অহমিকা।
মুশরিক কুরাইশদের অজ্ঞতা যুগের অহমিকা এই ছিল যে, তারা সন্ধিপত্রে
'বিসমিল্লাহির রাহমানির রাহীম' লিখতে দেয়নি এবং নাবী সাল্লাল্লাহু 'আলাইহি
ওয়া সাল্লামের নামের সাথে 'রাসূলুল্লাহ' লিখার সময়েও প্রতিবাদ করেছিল এবং
তাঁকে বাইতুল্লাহর যিয়ারাত করতে দেয়নি। (ফাতহুল বারী ৫/৩৮৮)
ইহা হল ইমাম বুখারীর (রহঃ) বর্ণনা যা তিনি তার তাফসীর গ্রন্থে (ফাতহুল
বারী ৮/৪৫১), উমরাত আল হুদাইবিয়াহ (ফাতহুল বারী ৭/৫১৮) এবং হাজ্জ ও
অন্যান্য বিষয় (ফাতহুল বারী ৩/৬৩৪) অধ্যায়ে বর্ণনা করেছেন। আল্লাহই হলেন
একমাত্র সত্ত্বা যাঁর কাছে সাহায্য চাওয়া যেতে পারে। আমাদের সমস্ত
নির্ভরশীলতা তাঁরই উপর। তিনি ছাড়া কোন কিছু করার ক্ষমতা আর কারও
নেই। তিনি মহাজ্ঞানী এবং পরাক্রমশালী ।
ইমাম বুখারী বর্ণনা করেন, হাবীব ইব্‌ন আবি সাবিত (রহঃ) হতে বর্ণিত, তিনি
বলেন, আমি আবূ ওয়াইলের (রাঃ) নিকট গেলাম এ সম্পর্কে জিজ্ঞাসাবাদ করার
উদ্দেশে। তিনি বলেন, আমরা সিফফীনে ছিলাম। একটি লোক বললেন : তোমরা
কি ঐ লোকদেরকে দেখনি যাদেরকে আল্লাহর কিতাবের দিকে আহ্বান করা হয়?
আলী ইব্‌ন আবি তালিব (রাঃ) উত্তরে বললেন : হ্যাঁ। তখন সাহল ইব্‌ন হুনাইফ
(রাঃ) বলেনঃ তোমরা তোমাদের নিজেদের ব্যাপারে কি সন্দিগ্ধ ছিলে? আমরা
নিজেদেরকে হুদাইবিয়ার দিন দেখেছি অর্থাৎ ঐ সন্ধির সময় যা নাবী সাল্লাল্লাহু
'আলাইহি ওয়া সাল্লাম ও মুশরিকদের মধ্যে সংঘটিত হয়েছিল। যদি আমাদের যুদ্ধ
করার সুযোগ থাকত তাহলে অবশ্যই আমরা যুদ্ধ করতাম। অতঃপর উমার (রাঃ)
এসে বললেন : আমরা কি হকের উপর নই এবং তারা কি বাতিলের উপর নয়?
আমাদের শহীদরা জান্নাতী এবং তাদের নিহতরা কি জাহান্নামী নয়? রাসূলুল্লাহ
সাল্লাল্লাহু 'আলাইহি ওয়া সাল্লাম উত্তরে বললেন : হ্যাঁ, অবশ্যই। উমার (রাঃ)
তখন বললেন : তাহলে কেন আমরা দীনের ব্যাপারে দুর্বলতা প্রকাশ করব এবং
ফিরে যাব? অথচ আল্লাহ তা'আলা আমাদের মধ্যে কোন ফাইসালা করেননি?
উত্তরে রাসূলুল্লাহ সাল্লাল্লাহু 'আলাইহি ওয়া সাল্লাম বললেন :
হে খাত্তাবের পুত্র! নিশ্চয়ই আমি আল্লাহর রাসূল। তিনি কখনও আমাকে
বিফল মনোরথ করবেননা। এ কথা শুনে উমার (রাঃ) ফিরে এলেন, কিন্তু তিনি
ছিলেন অত্যন্ত রাগান্বিত ।
উমার (রাঃ) অত্যন্ত বিমর্ষ হয়ে আবূ বাকরের (রাঃ) কাছে গেলেন এবং তাকে
বললেন : হে আবূ বাকর! আমরা কি সত্যের জন্য লড়ছিনা এবং কাফিরেরা কি
--- OCR End ---