--- OCR Start ---
সূরা ৩৯ : যুমার
৩৩০
পারা ২৩
لَيْسُوا سَوَاءٌ مِنْ أَهْلِ الْكِتَبِ أُمَّةٌ قَابِبَةٌ يَتْلُوْنَ ايْتِ اللَّهِ انَاءَ
الَّيْلِ وَهُمْ يَسْجُدُونَ
তারা সকলে সমান নয়; আহলে কিতাবের মধ্যে কিছু লোক রয়েছে যারা
গভীর রাত পর্যন্ত আল্লাহর আয়াতসমূহ পাঠ করে এবং সাজদাহ করে। (সূরা
আলে ইমরান, ৩: ১১৩)
قُنُوت দ্বারা এখানে সালাতের খুশ্'-খুযূ' (বিনয় ও নম্রতা) বুঝানো হয়েছে,
শুধু দাঁড়ানো অবস্থাকে বুঝানো হয়নি। ইবন মাসউদ (রাঃ) হতে قَانِتْ এর অর্থ
আল্লাহ এবং তাঁর রাসূল সাল্লাল্লাহু 'আলাইহি ওয়া সাল্লামের 'অনুগত ও বাধ্য'
বর্ণিত হয়েছে। (কুরতুবী ১৫/২৩৯) ইব্‌ন আব্বাস (রাঃ), হাসান (রহঃ), সুদ্দী
(রহঃ), ইন্ন যায়িদ (রহঃ) প্রমুখ হতে বর্ণিত আছে যে, اَنَاءَ الَّيْلِ দ্বারা গভীর
রাত বুঝানো হয়েছে।
يَحْذَرُ الْأَخِرَةَ وَيَرْجُوا رَحْمَةَ رَبِّهِ এই আয়াতে লোকেরা একদিকে আল্লাহর
ভয়ে থাকেন ভীত-সন্ত্রস্ত এবং অপরদিকে থাকেন তাঁর করুণার আশা
পোষণকারী। সৎকর্মশীলদের অবস্থা এই যে, তাদের জীবদ্দশায় তাদের উপর
আল্লাহর ভয় তাঁর রাহমাতের আশার উপর বিজয়ী থাকে। কিন্তু মৃত্যুর সময়
ভয়ের উপর আশাই জয়যুক্ত হয়।
ইমাম আব্দ ইব্‌ন হুমাইদ (রহঃ) আনাস (রাঃ) হতে বর্ণনা করেন যে, একটি
লোকের মৃত্যুর সময় ঘনিয়ে আসা অবস্থায় রাসূলুল্লাহ সাল্লাল্লাহু 'আলাইহি ওয়া
সাল্লাম তার নিকট গমন করেন এবং তাকে জিজ্ঞেস করেন : নিজেকে তুমি কি
অবস্থায় পাচ্ছ? উত্তরে লোকটি বলে : নিজেকে আমি এ অবস্থায় পাচ্ছি যে, আমি
আল্লাহকে ভয় করছি ও তাঁর রাহমাতের আশা করছি। তখন রাসূলুল্লাহ সাল্লাল্লাহু
'আলাইহি ওয়া সাল্লাম বলেন : এরূপ সময়ে যার অন্তরে এ দু'টো জিনিস
একত্রিত হয় তার আশা আল্লাহ পুরা করে থাকেন এবং যা হতে সে ভয় করে তা
হতে তাকে মুক্তি দান করেন। (আব্দ ইব্‌ন হুমাইদ ৪০৪, তিরমিযী ৭/৫৭,
নাসাঈ ৬/২৬২, ইবন মাজাহ ২/১৪২৩) ইমাম তিরমিযী (রহঃ) হাদীসটিকে
গারীব বলেছেন।
--- OCR End ---