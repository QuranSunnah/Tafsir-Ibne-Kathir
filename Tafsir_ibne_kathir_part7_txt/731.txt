সূরা ৪৭: মুহাম্মাদ
৭৩১
পারা ২৬
T
فَإِذَا لَقِيتُمُ الَّذِيْنَ كَفَرُوا فَضَرْبَ الرِّقَابِ حَتَّى إِذَا اشْخَنْتُمُوهُمْ فَشُدُّوا
الْوَثَاقَ যখন তোমরা কাফিরদের সাথে যুদ্ধে মুকাবিলা করবে এবং হাতাহাতি
লড়াই শুরু হয়ে যাবে তখন তোমরা তাদের গর্দান উড়িয়ে দিবে এবং তরবারী
চালনা করে তাদের মাথা দেহ হতে বিচ্ছিন্ন করে ফেলবে। অতঃপর যখন দেখবে
যে, শত্রুরা পরাজিত হয়েছে এবং তাদের বহু সংখ্যক লোক নিহত হয়েছে তখন
তোমরা অবশিষ্টদেরকে শক্তভাবে বন্দী করবে। অতঃপর যখন যুদ্ধ শেষ হয়ে
যাবে তখন তোমাদেরকে দু'টি জিনিসের কোন একটি গ্রহণ করার অধিকার দেয়া
হয়েছে। হয় তোমরা অনুগ্রহ করে বিনা মুক্তিপণে তাদেরকে ছেড়ে দিবে, অথবা
মুক্তিপণ আদায় করে ছেড়ে দিবে।
বাহ্যতঃ জানা যাচ্ছে যে, বদরের যুদ্ধের পর এ আয়াতটি নাযিল হয়। কেননা
বদরের যুদ্ধে শত্রুদের অধিকাংশকে বন্দী করে তাদের নিকট হতে মুক্তিপণ
আদায় করা এবং তাদের খুব কম সংখ্যককে হত্যা করার কারণে মুসলিমদের
তিরস্কার ও নিন্দা করা হয়েছিল। এ সময় আল্লাহ তা'আলা বলেছিলেনঃ
مَا كَانَ لِنَبِي أَنْ يَكُونَ لَةَ أَسْرَى حَتَّى يُشْخِنَ فِي الْأَرْضِ تُرِيدُونَ
عَرَضَ الدُّنْيَا وَاللَّهُ يُرِيدُ الْأَخِرَةَ وَاللَّهُ عَزِيزٌ حَكِيمٌ. لَوْلَا كِتُبْ
مِنَ اللهِ سَبَقَ لَمَسَّكُمْ فِيْمَا أَخَذْتُمْ عَذَابٌ عَظِيمٌ
কোন নাবীর পক্ষে তখন পর্যন্ত বন্দী (জীবিত) রাখা শোভা পায়না, যতক্ষণ
পর্যন্ত ভূ-পৃষ্ঠ (দেশ) হতে শত্রু বাহিনী নির্মূল না হয়। তোমরা দুনিয়ার ক্ষণস্থায়ী
সম্পদ কামনা করছ, অথচ আল্লাহ চান তোমাদের পরকালের কল্যাণ, আল্লাহ
মহা পরাক্রমশালী, প্রজ্ঞাময়। আল্লাহর লিপি পূর্বেই লিখিত না হলে তোমরা যা
কিছু গ্রহণ করেছ তজ্জন্য তোমাদের উপর কঠিন শাস্তি আপতিত হত। (সূরা
আনফাল, ৮ : ৬৭-৬৮) মহাপ্রতাপান্বিত আল্লাহর উক্তি :
حَتَّى تَضَعَ الْحَرْبُ أَوْزَارَهَا
মুজাহিদের (রহঃ) উক্তি মতে যে পর্যন্ত না ঈসা (আঃ) অবতীর্ণ হন। (তাবারী
২২/১৫৭) সম্ভবতঃ মুজাহিদের (রহঃ) দৃষ্টি নিম্নের হাদীসের উপর রয়েছেঃ
আমার উম্মাত সদা সত্যের সাথে জয়যুক্ত থাকবে, শেষ পর্যন্ত তাদের শেষ
লোকটি দাজ্জালের সঙ্গে যুদ্ধ করবে। (আবূ দাঊদ ৩/১১)