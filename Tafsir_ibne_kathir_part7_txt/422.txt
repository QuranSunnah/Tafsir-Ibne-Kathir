সূরা ৪০ : মু'মিন
৪২২
পারা ২৪
إِذِ الْقُلُوْبُ لَدَى الْحَنَاجِرِ كَظِمِينَ যখন দুঃখ-কষ্টে তাদের প্রাণ কণ্ঠাগত
হবে। কাতাদাহ (রহঃ) বলেন যে, ভয় ও ত্রাসের কারণে তাদের কণ্ঠাগত প্রাণ
হবে। সুতরাং তা বেরও হবেনা এবং স্বস্থানে ফিরে যেতেও পারবেনা। (তাবারী
২১/৩৬৮) ইকরিমাহ (রহঃ) এবং সুদ্দীও (রহঃ) এ কথাই বলেছেন। 'কাযিমীন'
অর্থ নিশ্চুপ বা নীরব। কারণ আল্লাহর অনুমতি ছাড়া সেখানে কেহকেই কথা
বলতে দেয়া হবেনা। অন্যত্র যেমন বলা হয়েছে:
يَوْمَ يَقُوْمُ الرُّوْحُ وَ الْمَلَبِكَةُ صَفَا لَّا يَتَكَلَّمُونَ إِلَّا مَنْ أَذِنَ لَهُ
الرَّحْمَنُ وَ قَالَ صَوَابًا
সেদিন রুহ্ ও মালাইকা/ফেরেশতাগণ সারিবদ্ধভাবে দাঁড়াবে; দয়াময় যাকে
অনুমতি দিবেন সে ছাড়া অন্যেরা কথা বলবেনা এবং সে সঙ্গত কথা বলবে।
(সূরা নাবা, ৭৮: ৩৮) ইবন্ যুরাইজ (রহঃ) বলেন: 'কাযিমীন' শব্দের অর্থ
হচ্ছে ফুঁপিয়ে কান্নাকাটি করা। (দুররুল মানসুর ৭/২৮১)
7 and Gas CI مَا لِلظَّلِمِينَ مِنْ حَمِيمٍ وَلَا شَفِيعٍ يُطَاعُ
নেই, যার সুপারিশ গ্রাহ্য হবে এমন কোন সুপারিশকারীও নেই। অর্থাৎ যারা
দুনিয়ায় বসবাসকালে ইবাদাতে আল্লাহর সাথে অন্যকে শরীক করেছে কিয়ামাত
দিবসে তাদেরকে সাহায্য করার জন্য কোন আত্মীয়-স্বজন এগিয়ে আসবেনা।
তাদের জন্য কোন সুপারিশকারীও থাকবেনা এবং যা কিছু ভাল (আমল) রয়েছে
তার সাথেও তাদের সম্পর্ক ছিন্ন করে দেয়া হবে।
মহান আল্লাহর জ্ঞান সব কিছুকেই পরিবেষ্টন করে রয়েছে। ছোট-বড়,
প্রকাশ্য-গোপনীয় এবং মোটা ও পাতলা সবই তাঁর কাছে সমানভাবে প্রকাশমান।
এমন ব্যাপক জ্ঞানের অধিকারী তিনি যে, তাঁর কাছে কোন কিছুই গোপন নেই।
তাঁকে প্রত্যেকেরই ভয় করা উচিত এবং কারও এ ধারণা করা উচিত নয় যে,
কোন এক সময় সে তাঁর থেকে গোপন রয়েছে এবং তার অবস্থা সম্পর্কে তিনি
অবহিত নন। বরং সদা-সর্বদা তার এ বিশ্বাস রাখা উচিত যে, তিনি তাকে
দেখছেন। তাঁর জ্ঞান তাকে ঘিরে রয়েছে। সুতরাং সব সময় তাঁকে স্মরণ রাখা
উচিত এবং তাঁর নিষিদ্ধ কাজ হতে বিরত থাকা একান্ত কর্তব্য। মহামহিমান্বিত
আল্লাহ বলেন :