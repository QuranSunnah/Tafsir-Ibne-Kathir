সূরা ৪৫ : জাসিয়াহ
৬৭৪
পারা ২৫
হবেনা। এটা ছিল আরাবের মুশরিকদের ধারণা। এ ছাড়া নিরীশ্বরবাদী আরাব
দার্শনিকরা পুনর্জীবন এবং বিচার-ফাইসালাকে অস্বীকার করত। তারা আল্লাহর
অস্তিত্বে বিশ্বাস করতনা এবং বলত যে, প্রতি ৩৬ হাযার বছরে পৃথিবী উহার
পূর্বাবস্থায় ফিরে আসে। তখন ওর সবকিছু আবার নতুনভাবে শুরু হবে। তারা দাবী
করে যে, এই পুরানো হওয়া এবং নতুন অবস্থায় ফিরে যাওয়ার চক্রটি মহাকালের
জন্য চলতে থাকবে। কিন্তু সঠিকভাবে তারা এর কোন ব্যাখ্যা দিতে পারেনি এবং
অহীকেও অস্বীকার করে। তারা বলে : وَمَا يُهْلِكُنَا إِلَّا الدَّهْرُ আর সময়ই
(কাল) আমাদেরকে ধ্বংস করে। এর উত্তরে আল্লাহ সুবহানাহু বলেনঃ
وَمَا لَهُمْ بِذلِكَ مِنْ عِلْمٍ إِنْ هُمْ إِلَّا يَظُنُّونَ
জ্ঞান নেই, তারাতো শুধু মনগড়া কথা বলে। আসলে তারা অনুমানের উপর কথা
বলে। তাদের কাছে কোন প্রমাণ নেই। দু'টি সুনান গ্রন্থ আবূ দাঊদ এবং নাসাঈতে
আবূ হুরাইরাহ (রাঃ) থেকে একটি হাদীস বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন, আল্লাহ তা'আলা বলেন : আদম সন্তানরা আমাকে
কষ্ট দেয়, তারা যুগকে গালি দেয়। অথচ যুগতো আমি নিজেই। সমস্ত কাজ
আমারই হাতে। দিন ও রাতের পরিবর্তন আমিই ঘটিয়ে থাকি। (ফাতহুল বারী
৮/৪৩৭, মুসলিম ৪/১৭৬২, আবূ দাউদ ৫/৪২৩, নাসাঈ ৬/৪৫৭)
অন্য একটি রিওয়ায়াতে আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন : তোমরা যুগকে গালি দিওনা, কেননা আল্লাহ তা'আলাইতো যুগ।
(মুসলিম ৪/১৭৬৩)
ইমাম শাফিয়ী (রহঃ), ইমাম আবূ উবাইদাহ (রহঃ) প্রমুখ বিজ্ঞজন রাসূলুল্লাহ
সাল্লাল্লাহু 'আলাইহি ওয়া সাল্লামের 'তোমরা যুগকে গালি দিওনা, কেননা আল্লাহই
যুগ' এই উক্তির তাফসীরে বলেন যে, অজ্ঞতা যুগের আরাবরা যখন কোন কষ্ট ও
বিপদাপদে পড়ত তখন যুগকে সম্পর্কযুক্ত করে গালি দিত। প্রকৃতপক্ষে যুগ
কিছুই করেনা। সবকিছুই করেন একমাত্র আল্লাহ। অতএব তাদের যুগকে গালি
দেয়ার অর্থ আল্লাহকেই গালি দেয়া যাঁর হাতে ও যাঁর অধিকারে রয়েছে যুগ। সুখ
ও দুঃখের মালিক তিনিই । অতএব, গালি আপতিত হয় প্রকৃত কর্তা অর্থাৎ আল্লাহ
তা'আলার উপরই। এ কারণেই আল্লাহর নাবী সাল্লাল্লাহু 'আলাইহি ওয়া সাল্লাম
এ হাদীসে এ কথা বলেন এবং জনগণকে তা হতে নিষেধ করে দেন। এটাই
সঠিক ব্যাখ্যা। আল্লাহই এ বিষয়ে ভাল জানেন। ইমাম ইব্‌ন হাযম (রহঃ) এবং
যাহিরিয়াদের যারা বিজ্ঞজন তারা এই হাদীস দ্বারা মনে করে নিয়েছেন যে,