--- OCR Start ---
সূরা ৩৯ : যুমার
৩৯০
পারা ২৪
কাফিরদেরকে যেভাবে জাহান্নামে তাড়িয়ে নিয়ে যাওয়া হবে
আল্লাহ তা'আলা সত্য প্রত্যাখ্যানকারী হতভাগ্য কাফিরদের পরিণাম সম্পর্কে
সংবাদ দিচ্ছেন যে, তাদেরকে পশুর মত শাসন-গর্জন ও ধমকের সাথে লাঞ্ছিত
অবস্থায় দলে দলে হাঁকিয়ে জাহান্নামের দিকে নিয়ে যাওয়া হবে। যেমন
মহামহিমান্বিত আল্লাহ অন্য আয়াতে বলেনঃ
يَوْمَ يُدَعُوْنَ إِلى نَارِ جَهَنَّمَ دَعا
যেদিন তাদেরকে হাকিয়ে নিয়ে যাওয়া হবে জাহান্নামের আগুনের দিকে।
(সূরা তূর, ৫২ : ১৩) অর্থাৎ তাদেরকে ধাক্কা দিয়ে দিয়ে নিয়ে যাওয়া হবে এবং
তারা হবে কঠিন পিপাসার্ত। যেমন মহান আল্লাহ অন্যত্র বলেনঃ
يَوْمَ نَحْشُرُ الْمُتَّقِينَ إِلَى الرَّحْمَنِ وَقْدًا . وَ نَسُوقُ الْمُجْرِمِينَ إِلى جَهَنَّمَ وِرْدًا
যেদিন আমি দয়াময়ের নিকট মুত্তাকীদের সম্মানিত মেহমান রূপে সমবেত
করব। এবং অপরাধীদেরকে পিপাসার্ত অবস্থায় জাহান্নামের দিকে তাড়িয়ে নিয়ে
যাব। (সূরা মারইয়াম, ১৯ : ৮৫-৮৬) তা ছাড়া তারা সেদিন হবে বধির, মূক ও
অন্ধ এবং তাদেরকে মুখের ভরে টেনে হিঁচড়ে নিয়ে যাওয়া হবে। আল্লাহ
তাবারাকা ওয়া তা'আলা অন্য জায়গায় বলেন:
وَنَحْشُرُهُمْ يَوْمَ الْقِيمَةِ عَلَى وُجُوهِهِمْ عُمْيَا وَ بُكْبًا وَصُمَّا مَانَهُمْ
جَهَنَّمُ كُلَّمَا خَبَتْ زِدْنُهُمْ سَعِيرًا
কিয়ামাতের দিন আমি তাদেরকে সমবেত করব তাদের মুখে ভর দিয়ে চলা
অবস্থায়, অন্ধ অবস্থায়, বোবা অবস্থায় এবং বধির অবস্থায়। তাদের আবাসস্থল
জাহান্নাম! যখনই তা স্তিমিত হবে আমি তখন তাদের জন্য আগুন বৃদ্ধি করে
দিব। (সূরা ইসরা, ১৭ : ৯৭) মহাপ্রতাপান্বিত আল্লাহ বলেন :
T
a Galalaa faro حَتَّى إِذَا جَاءُوهَا فُتِحَتْ أَبْوَابُهَا
তৎক্ষণাৎ ওর প্রবেশদ্বারগুলি খুলে দেয়া হবে, যাতে সাথে সাথেই শাস্তি শুরু হয়ে
যায়। অতঃপর তাদেরকে সেখানের রক্ষী মালাইকা/ফেরেশতারা লজ্জিত করার
জন্য ধমকের সুরে বলবে:
أَلَمْ يَأْتِكُمْ رُسُلٌ مِنْكُمْ يَتْلُوْنَ عَلَيْكُمْ ايْتِ رَبِّكُمْ وَيُنْذِرُونَكُمْ لِقَاءَ يَوْمِكُمْ
--- OCR End ---