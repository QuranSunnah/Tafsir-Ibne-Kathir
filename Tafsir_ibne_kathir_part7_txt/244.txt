--- OCR Start ---
সূরা ৩৭: সাফ্ফাত
২৪৪
পারা ২৩
(আঃ) তাদেরকে আল্লাহর দিকে ডাকেন এবং আল্লাহ ছাড়া অন্যের উপাসনা
করতে নিষেধ করেন। তাদের বাদশাহ তা কবুল করে নেয়। কিন্তু পরে সে
মুরতাদ (ধর্মত্যাগী) হয়ে যায়। অতঃপর তারা সবাই ভ্রান্ত পথেই রয়ে যায়।
তাদের কেহই তাঁর উপর ঈমান আনলনা। আল্লাহর নাবী (আঃ) তাদের উপর বদ
দু'আ করেন। ফলে তিন বছর ধরে সেখানে বৃষ্টিপাত বন্ধ তাকে। তখন তারা
সবাই ইলিয়াসের (আঃ) কাছে এসে বলে : আপনি দু'আ করুন! আমরা শপথ
করে বলছি যে, আমাদের উপর বৃষ্টিপাত হলেই আমরা ঈমান আনব। ইলিয়াসের
(আঃ) দু'আর ফলে আল্লাহ তাদের উপর বৃষ্টি বর্ষণ করলেন। কিন্তু এর পরেও
তারা অঙ্গীকার ভঙ্গ করে কুফরীর উপরই অটল থেকে গেল। তাদের এ আচরণ
দেখে ইলিয়াস (আঃ) আল্লাহর দরবারে প্রার্থনা করলেন যে, তাঁকে যেন আকাশে
উঠিয়ে নেয়া হয়। ইয়াসা ইব্‌ন আখতৃব (আঃ) তাঁর নিকটই লালিত পালিত
হয়েছিলেন। ইলিয়াসের (আঃ) এই দু'আর পর তাঁকে নির্দেশ দেয়া হল যে, তিনি
যেন অমুক নির্দিষ্ট স্থানে গমন করেন এবং সেখানে যে যানবাহন পাবেন তাতেই
আরোহণ করেন। যথাস্থানে পৌঁছে তিনি নূরের একটি ঘোড়া দেখতে পান এবং
তাতেই আরোহণ করেন। আল্লাহ তাঁকেও জ্যোতির্ময় করলেন এবং পাখা প্রদান
করলেন। তিনি মালাইকা/ফেরেশতাদের সাথে স্বীয় পাখার উপর ভর করে উড়তে
লাগলেন। এভাবে একজন মানুষ আসমানী ও যমিনী মালাকে/ফেরেশতায়
পরিণত হন। অহাব ইব্‌ন মুনাব্বিহ (রহঃ) আহলে কিতাব হতে এটা বর্ণনা
করেছেন। এসব ব্যাপারে সঠিক জ্ঞানের অধিকারী একমাত্র আল্লাহ। মহান
আল্লাহ বলেন যে, ইলিয়াস (আঃ) স্বীয় সম্প্রদায়কে বললেনঃ
$$اَلَا تَتَّقُونَ$$ তোমরা কি আল্লাহকে ভয় করনা যে, তাঁকে ছেড়ে অন্যের
উপাসনা কর? ইব্‌ন আব্বাস (রাঃ) মুজাহিদ (রহঃ), ইকরিমাহ (রহঃ), কাতাদাহ
(রহঃ) এবং সুদ্দী (রহঃ) বলেন : $$بعل$$ অর্থ হল 'রাব্ব'। (তাবারী ২১/৯৭)
ইকরিমাহ (রহঃ) এবং কাতাদাহ (রহঃ) বলেন যে, এটা ইয়ামানীদের ভাষা।
অন্যত্র কাতাদাহ (রহঃ) বলেন যে, এটা ইযদ শানুআহদের ভাষা। (দুররুল
মানসুর ৭/১১৯) আবদুর রাহমান ইবন যায়িদ ইব্‌ন আসলাম (রহঃ) তার পিতা
থেকে বর্ণনা করেন যে, ইহা হল একটি মূর্তির নাম। দামেস্ক শহর থেকে পশ্চিমে
অবস্থিত বা'লাবাক বা বা'লবেক শহরের লোকেরা ঐ মূর্তির উপাসনা করত।
(তাবারী ২১/৯৭) যাহহাক (রহঃ) বলেন যে, উহা ছিল একটি মূর্তি তারা যার
পূজা করত। (তাবারী ২১/৯৭) ইলিয়াস (আঃ) তাদেরকে বললেনঃ
--- OCR End ---