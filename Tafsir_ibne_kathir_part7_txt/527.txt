সূরা ৪২: শূরা
৫২৭
পারা ২৫
সমুদয় সৃষ্টজীব তাঁরই দাস এবং তাঁরই কর্তৃত্বাধীন। তাঁর সামনে সবাই বিনীত ও
বাধ্য। যেমন অন্যত্র বলা হয়েছে:
$$الْكَبِيرُ الْمُتَعَالِ$$
তিনি মহান, সর্বোচ্চ মর্যাদাবান। (সূরা রা'দ, ১৩ ঃ ৯)
$$هُوَ الْعَلِيُّ الْكَبِيرُ$$
এবং আল্লাহতো সমুচ্চ, মহান। (সূরা হাজ্জ, ২২ : ৬২) এ ধরনের আরও
অনেক আয়াত রয়েছে।
$$تَكَادُ السَّمُوتُ يَتَفَطَّرْنَ مِنْ فَوْقِهِنَّ$$ তিনি সমুন্নত, মহান। তাঁর শ্রেষ্ঠত্ব, বড়ত্ব
ও মাহাত্ম্যের অবস্থা এই যে, আকাশমণ্ডলী ঊর্ধ্বদেশ হতে তাঁর প্রতি বিনয়ে
ভেঙ্গে পড়ার উপক্রম হয়। ইব্‌ন আব্বাস (রাঃ), যাহহাক (রহঃ), কাতাদাহ
(রহঃ), সুদ্দী (রহঃ) এবং কা'ব আল আহবার (রহঃ) বলেন যে, এর কারণ হল
তাঁর (আল্লাহর) ক্ষমতার ব্যাপারে তারা ভীত। (তাবারী ২১/৫০১)
$$وَ الْمَلبِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ$$
মালাইকা/ফেরেশতারা তাঁদের রবের সপ্রশংস পবিত্রতা ও মহিমা ঘোষণা করেন
এবং পৃথিবীবাসীদের জন্য ক্ষমা প্রার্থনা করেন। যেমন মহামহিমান্বিত আল্লাহ
অন্যত্র বলেনঃ
$$الَّذِينَ يَحْمِلُونَ الْعَرْشَ وَمَنْ حَوْلَهُ يُسَبِّحُونَ بِحَمْدِ رَبِّهِمْ وَيُؤْمِنُوْنَ
بِهِ وَ يَسْتَغْفِرُونَ لِلَّذِينَ آمَنُوا رَبَّنَا وَسِعْتَ كُلَّ شَيْءٍ رَحْمَةً وَ عِلْمًا
فَاغْفِرْ لِلَّذِينَ تَابُوا وَاتَّبَعُوا سَبِيلَكَ وَقِهِمْ عَذَابَ الْجَحِيمِ$$
যারা আরশ ধারণ করে আছে এবং যারা এর চতুষ্পার্শ্ব ঘিরে আছে তারা
তাদের রবের পবিত্রতা ও মহিমা ঘোষণা করে প্রশংসার সাথে এবং তাতে বিশ্বাস
স্থাপন করে এবং মু'মিনদের জন্য ক্ষমা প্রার্থনা করে বলে : হে আমাদের রাব্ব!
আপনার দয়া ও জ্ঞান সর্বব্যাপী, অতএব যারা তাওবাহ করে ও আপনার পথ
অবলম্বন করে, আপনি তাদেরকে ক্ষমা করুন এবং জাহান্নামের শাস্তি হতে রক্ষা
করুন। (সূরা মু'মিন, ৪০ঃ ৭)