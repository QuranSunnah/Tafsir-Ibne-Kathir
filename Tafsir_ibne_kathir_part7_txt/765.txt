সূরা ৪৮: ফাত্‌হ
৭৬৫
পারা ২৬
সূরা ফাত্র নাযিল করার উদ্দেশ্য
ষষ্ঠ হিজরীর যিলকাদ মাসে রাসূলুল্লাহ সাল্লাল্লাহু 'আলাইহি ওয়া সাল্লাম
উমরাহ করার উদ্দেশে মাদীনা হতে মাক্কার পথে যাত্রা শুরু করেন। কিন্তু মাক্কার
মুশরিকরা তাঁর পথে বাধা সৃষ্টি করে এবং মাসজিদুল হারামের যিয়ারাতের
ব্যাপারে প্রতিবন্ধক হয়ে যায়। অতঃপর তারা সন্ধির প্রস্তাব করে এবং রাসূলুল্লাহ
সাল্লাল্লাহু 'আলাইহি ওয়া সাল্লামকে অনুরোধ করে যে, তিনি যেন ঐ বছর ফিরে
যান এবং আগামী বছর উমরাহ করার জন্য মাক্কায় প্রবেশ করেন। রাসূলুল্লাহ
সাল্লাল্লাহু 'আলাইহি ওয়া সাল্লামও তাদের এ প্রস্তাবে সম্মত হন এবং তাদের
সাথে সন্ধি করেন। সাহাবীগণের (রাঃ) একটি বড় দল এ সন্ধিকে পছন্দ
করেননি, যাঁদের মধ্যে উমারও (রাঃ) ছিলেন। রাসূলুল্লাহ সাল্লাল্লাহু 'আলাইহি
ওয়া সাল্লাম সেখানেই স্বীয় পশুগুলো কুরবানী করেন। অতঃপর মাদীনায় ফিরে
আসেন। এ ঘটনা এখনই এই সূরারই তাফসীরে আসছে ইন্‌শাআল্লাহ ।
মাদীনায় ফিরার পথেই এই পবিত্র সূরাটি রাসূলুল্লাহ সাল্লাল্লাহু 'আলাইহি ওয়া
সাল্লামের প্রতি অবতীর্ণ হয়। এই সূরায়ই এই ঘটনার বর্ণনা রয়েছে। এই সন্ধিকে
ভাল পরিণামের দিক দিয়ে বিজয় নামে আখ্যায়িত করা হয়েছে। কারণ মাক্কা
বিজয়ের সূচনাকারী হল এই সন্ধি চুক্তি। ইবন মাসউদ (রাঃ) প্রমুখ সাহাবীগণ
হতে বর্ণিত আছে যে, তারা বলতেনঃ তোমরাতো মাক্কা বিজয়কেই বিজয় বলে
থাক, কিন্তু আমরা হুদাইবিয়ার সন্ধিকেই বিজয়রূপে গণ্য করে থাকি। যাবির
(রাঃ) হতেও এটাই বর্ণিত আছে। (তাবারী ২২/২০১)
সহীহ বুখারীতে বারা (ইব্‌ন আযীব) (রাঃ) হতে বর্ণিত আছে যে, তিনি বলেন
: তোমরা মাক্কা-বিজয়কে বিজয়রূপে গণ্য করে থাক, কিন্তু আমরা হুদাইবিয়ায়
সংঘটিত বাইআতে রিওয়ানকেই বিজয় হিসাবে গণ্য করি। আমরা চৌদ্দশ' জন
সাহাবী আল্লাহর রাসূল সাল্লাল্লাহু 'আলাইহি ওয়া সাল্লামের সাথে এই ঘটনাস্থলে
ছিলাম। হুদাইবিয়া নামক একটি কূপ ছিল। আমরা ঐ কূপ হতে আমাদের
প্রয়োজন মত পানি নিতে শুরু করি। অল্পক্ষণ পরেই ঐ কূপের সমস্ত পানি শুকিয়ে
যায়, এক ফোঁটা পানিও অবশিষ্ট ছিলনা। কূপের পানি শুকিয়ে যাওয়ার ঘটনাটি
শেষ পর্যন্ত আল্লাহর রাসূল সাল্লাল্লাহু 'আলাইহি ওয়া সাল্লামের কানেও পৌঁছে।
তিনি কূপের নিকট এসে ওর পাশে বসে পড়েন। অতঃপর এক বালতি পানি
চেয়ে নিয়ে উযূ করেন। এরপর তিনি কুলি করেন। তারপর দু'আ করেন এবং ঐ
পানি ঐ কূপে ফেলে দেন। অল্পক্ষণ পরেই আমরা দেখলাম যে, কূপটি
সম্পূর্ণরূপে পানিতে ভরে গেছে। ঐ পানি আমরা নিজেরা পান করলাম, আমাদের