সূরা ৪২: শূরা
৫৩১
পারা ২৫
করে মারা যাবে এবং পিছনে সে কি করেছে তা বিবেচনা করা হবেনা। রাসূলুল্লাহ
সাল্লাল্লাহু 'আলাইহি ওয়া সাল্লাম স্বীয় হস্তদ্বয় মুষ্টিবদ্ধ করলেন এবং বললেনঃ
মহামহিমান্বিত আল্লাহ স্বীয় বান্দাদের ফাইসালা শেষ করে ফেলেছেন। একদল
যাবে জান্নাতে এবং একদল যাবে জাহান্নামে। এর সাথে সাথেই রাসূলুল্লাহ
সাল্লাল্লাহু 'আলাইহি ওয়া সাল্লাম স্বীয় ডান ও বাম হাত দ্বারা ইশারা করেন যেন
তিনি কোন কিছু নিক্ষেপ করছেন। (আহমাদ ২/১৬৭, তিরমিযী ৬/৩৫০, নাসাঈ
৬/৪৫২) এ হাদীসের বর্ণনাকারীদের মধ্যে একজনের বর্ণনার সঠিকতার ব্যাপারে
ভিন্ন মত রয়েছে। তবে বেশির ভাগ একে সহীহ বলেছেন।
আবূ নাযরাহ (রাঃ) হতে বর্ণিত, তিনি বলেন যে, আবূ আবদুল্লাহ (রাঃ) নামক
রাসূলুল্লাহ সাল্লাল্লাহু 'আলাইহি ওয়া সাল্লামের একজন সাহাবী রুগ্ন ছিলেন।
সাহাবীগণ (রাঃ) তাকে দেখতে যান। তারা দেখেন যে, তিনি ফুপিয়ে কাঁদছেন।
তারা তাকে জিজ্ঞেস করলেন, আপনি কাঁদছেন কেন? অথচ রাসূলুল্লাহ সাল্লাল্লাহু
'আলাইহি ওয়া সাল্লামতো আপনাকে শুনিয়েছেন: গোঁফ ছোট করে রাখবে যে
পর্যন্ত না তুমি আমার সাথে মিলিত হবে। ঐ সাহাবী (রাঃ) উত্তরে বললেন : এটা
ঠিকই বটে। কিন্তু আমাকেতো ঐ হাদীসটি কাঁদাচ্ছে যে, আমি রাসূলুল্লাহ
সাল্লাল্লাহু 'আলাইহি ওয়া সাল্লামকে বলতে শুনেছি, আল্লাহ তা'আলা স্বীয় ডান
মুষ্টির মধ্যে কিছু মাখলুক রাখেন এবং অনুরূপভাবে অপর মুষ্টির মধ্যেও কিছু
মাখলুক রাখেন, অতঃপর বলেন : 'এ লোকগুলো জান্নাতের জন্য এবং এ
লোকগুলো জাহান্নামের জন্য, আর এতে আমি কোন পরোয়া করিনা।' কিন্তু
আমার জানা নেই যে, আমি তাঁর কোন মুষ্টির মধ্যে আছি। (আহমাদ ৪/১৭৬)
তাকদীর প্রমাণ করার আরও বহু হাদীস আলী (রাঃ) ইবন মাসউদ (রাঃ),
আয়িশা (রাঃ) প্রমুখ অনেক সাহাবী থেকে সহীহ, সুনান এবং মুসনাদ গ্রন্থসমূহে
বর্ণিত হয়েছে। এরপর আল্লাহ তাবারাকা ওয়া তা'আলা বলেন:
وَلَوْ شَاءَ اللهُ لَجَعَلَهُمْ أُمَّةً وَاحِدَةً وَلكِنْ يُدْخِلُ مَنْ يَشَاءُ فِي رَحْمَتِهِ وَ
الظَّلِمُوْنَ مَا لَهُمْ مِّنْ وَّلِنٍ وَّ لَا نَصِيرٍ আল্লাহ ইচ্ছা করলে মানুষকে একই উম্মাত
করতে পারতেন, অর্থাৎ হয় সকলকেই হিদায়াত দান করতেন, না হয় সকলকেই
পথভ্রষ্ট করতেন। কিন্তু আল্লাহ এদের মধ্যে পার্থক্য রেখে দিয়েছেন। কেহকেও
তিনি হিদায়াতের উপর রেখেছেন এবং কেহকেও সুপথ হতে ফিরিয়ে দিয়েছেন।
তাঁর হিকমাত বা নিপুণতা তিনিই জানেন। তিনি যাকে ইচ্ছা স্বীয় অনুগ্রহের
অধিকারী করেন। আর যালিমদের কোন অভিভাবক নেই, নেই কোন সাহায্যকারী ।