--- OCR Start ---
সূরা ৩৪ : সাবা
৫০
পারা ২২
ধ্বংস হয়ে যাবে। এ জন্য তারা কিছু দিনের জন্য বিড়াল নিয়ে এসে পুষতে শুরু
করে। কিন্তু যখন নির্ধারিত সময় এসে যায় তখন বিড়ালের ভয় উপেক্ষা করে
ইঁদুরেরা বাঁধে পৌঁছে যায় এবং ওতে গর্ত করতে থাকে, যার পরিণামে বাঁধটি
ভেঙ্গে যায়। (তাবারী ২০/৩৮১) কাতাদাহ (রহঃ) এবং অন্যান্যরা বলেন : ঐ
ইঁদুরগুলি ছিল মরুভূমির বৃহদাকারের ইঁদুর। ওগুলি গর্ত করে বাঁধের তলদেশে
পৌঁছে যায়। ফলে ওটি খুব দুর্বল হয়ে যায়। অতঃপর প্লাবনের পানির চাপে
বাঁধটি ভেঙ্গে যায়। পাহাড়ের পাদদেশ দিয়ে পানি বইতে থাকে এবং ওর চলার
পথের মাঠের ফসলসহ ঘর-বাড়ি, গাছ-পালা যা কিছু ছিল সব ধ্বংস হয়ে যায়।
(তাবারী ২০/৩১)
পাহাড়ের চারিদিকে যে সমস্ত গাছ-পালা ছিল তার উপর দিয়ে বন্যার পানি
বয়ে যাওয়ার ফলে, পানি চলে যাওয়ার পর ওগুলি শুকিয়ে মরে যায়। সবুজ
শ্যামল যে গাছগুলি বিভিন্ন রকমের সুস্বাদু ফল-মূল উৎপন্ন করত তা মরে শুকিয়ে
অন্য রূপ ধারণ করে। তাই আল্লাহ সুবহানাহু বলেনঃ
وَبَدَّلْنُهُمْ بِجَنَّتَيْهِمْ جَنَّتَيْنِ ذَوَاتَى أُكُل خَمْطٍ وَ أَثْلٍ وَ شَيْءٍ مِّنْ سِدْرٍ قَلِيلٍ
এবং তাদের উদ্যান দু'টি পরিবর্তন করে দিলাম এমন দু'টি উদ্যানে যাতে উৎপন্ন
হয় বিস্বাদ ফল-মূল, ঝাউ গাছ এবং কিছু কুল গাছ। ইব্‌ন আব্বাস (রাঃ),
মুজাহিদ (রহঃ), ইকরিমাহ (রহঃ), 'আতা আল খুরাসানী (রহঃ) কাতাদাহ (রহঃ)
এবং সুদ্দী (রহঃ) বলেন : উহা ছিল তিক্ত ও ঝাঝযুক্ত খারাপ জাতীয় ফল।
(তাবারী ২০/৩৮২, ৩৮৩)
ইব্‌ন আব্বাস (রাঃ) এবং আল আউফী (রহঃ( وَأَثْلٍ এর অর্থ করেছেন ঝাউ
গাছ। অন্যেরা বলেছেন যে, ইহা হল ঝাউ গাছ জাতীয় এক প্রকার গুল্ম যা থেকে
কস বের হয়। আল্লাহই এ ব্যাপারে ভাল জানেন।
وَ شَيْءٍ مِّنْ سِدْرٍ قَلِيلٍ এবং কিছু কুল গাছ। বলা হয়েছে যে, ঐ
বাগানগুলিতে যে সমস্ত গাছ-পালা পরবর্তী সময়ে জন্মেছিল তার মধ্যে উত্তম গাছ
ছিল ঐ কুল গাছ, যার সংখ্যা ছিল খুবই কম। যে বাগান দু'টি ছিল বিভিন্ন সুস্বাদু
ফলে সাজানো, মানুষকে শান্তির ছায়া দানকারী, প্রকৃতির রূপে-বর্ণে ভরপুর তা
পরিণত হল তিক্ত, বিস্বাদ ও কাঁটাযুক্ত বাগানে, যা থেকে কোন আহার্য ফল আর
উৎপন্ন হতনা। এর কারণ ছিল এই যে, ওখানকার বাসিন্দারা আল্লাহর সাথে
শির্ক করেছিল এবং পাপ কাজে নিমজ্জিত হয়েছিল। তারা সত্যকে প্রত্যাখ্যান
করেছিল এবং ভ্রান্ত পথে পরিচালিত হয়েছিল। আল্লাহ তা'আলা বলেনঃ
--- OCR End ---