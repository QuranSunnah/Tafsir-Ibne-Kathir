--- OCR Start ---
সূরা ৩৫ : ফাতির
১০৬
পারা ২২
কল্যাণের জন্য। প্রত্যাবর্তনতো
আল্লাহরই নিকট।
لِنَفْسِهِ وَ إِلَى اللَّهِ الْبَصِيرُ
প্রতিটি মানুষ আল্লাহর উপর নির্ভরশীল; তারা প্রত্যেকে
কিয়ামাত দিবসে নিজ নিজ বোঝা বহন করবে
আল্লাহ তা'আলা খবর দিচ্ছেন যে, তিনি মাখলুক হতে অভাবশূন্য, আর সমস্ত
মাখলুক তাঁর মুখাপেক্ষী। তিনি অভাবমুক্ত এবং সবাই অভাবী। তিনি বেপরোয়া
এবং সমস্ত সৃষ্টজীবই তাঁর মুখাপেক্ষী। সবাই তাঁর সামনে হেয় ও তুচ্ছ এবং তিনি
মহা প্রতাপশালী ও বিজয়ী। সৃষ্টি জগতের সবাই অসহায় ও নিরুপায়।
বেপরোয়া, অমুখাপেক্ষী ও অভাবমুক্ত একমাত্র আল্লাহ।
وَاللَّهُ هُوَ الْغَنِيُّ الْحَمِيدُ তিনি যা চান তাই করতে পারেন। তিনি যা করেন
সবকিছুতেই তিনি প্রশংসনীয়। তাঁর কোন কাজই হিকমাত ও প্রশংসাশূন্য নয়।
নিজ কথা ও কাজে, নিজ বিধানে, তাকদীর নির্ধারণে, মোট কথা তাঁর সব কাজই
প্রশংসার যোগ্য। মহান আল্লাহ বলেনঃ
اِنْ يَشَأْ يُذْهِبْكُمْ وَيَأْتِ بِخَلْقٍ جَدِيدٍ হে লোকসকল! আল্লাহ ইচ্ছা করলে
তোমাদেরকে ধ্বংস করে তোমাদের স্থলে অন্য সৃষ্টি আনয়ন করতে পারেন। এটা
তাঁর কাছে খুবই সহজ ।
وَلَا تَزِرُ وَازِرَةٌ وِزْرَ أُخْرَى কিয়ামাতের দিন কেহ তার বোঝা অন্যের উপর
চাপাতে চাইলে তা পূর্ণ হবেনা। এমন কেহ সেখানে থাকবেনা যে তার বোঝা
বহন করবে। বন্ধু-বান্ধব ও নিকটতম আত্মীয়রা সবাই সেদিন মুখ ফিরিয়ে নিবে।
হে লোকেরা! জেনে রেখ যে, পিতা-মাতা ও সন্তান-সন্ততি প্রত্যেকেই নিজ নিজ
চিন্তায় ব্যস্ত থাকবে। সেদিন সবারই উপর একই রকম বিপদ আসবে।
মহামহিমান্বিত আল্লাহ বলেনঃ
إِنَّمَا تُنْذِرُ الَّذِينَ يَخْشَوْنَ رَبَّهُمُ بِالْغَيْبِ وَأَقَامُوا الصَّلوةَ
তাদেরকেই সতর্ক করতে পার যারা তোমার প্রচারিত বাণীকে বিশ্বাস করে,
তাদের রাব্বকে না দেখে ভয় করে, সালাত কায়েম করে এবং তাদের রবের সব
আদেশ-নিষেধ মেনে চলে। আল্লাহ তা'আলা আরও বলেনঃ
--- OCR End ---