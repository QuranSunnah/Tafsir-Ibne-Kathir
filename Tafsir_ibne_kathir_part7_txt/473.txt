--- OCR Start ---
সূরা ৪০ : মু'মিন
৪৭৩
পারা ২৪
কাফিরেরা ক্ষতিগ্রস্ত হয়।
هُنَالِكَ الْكُفِرُونَ
পূর্ববর্তীদের ইতিহাস থেকে শিক্ষা নেয়ার নাসীহাত
এখানে আল্লাহ সুবহানাহু ঐ সমস্ত জাতির বর্ণনা দিচ্ছেন যারা ইসলামপূর্ব
যামানার নাবীগণের দা'ওয়াতকে প্রত্যাখ্যান করেছিল। তিনি আরও বর্ণনা করেন
যে, তাদের তুলনায় তাদের পূর্ববর্তীরা শক্তিতে ছিল প্রবল, সম্পদেও ছিল অধিক
প্রাচুর্যতা, বাসস্থানের জন্য তাদের ছিল বিশাল বিশাল অট্টালিকা যা তাদের শাস্তির
সম্মুখীন হয়ে ধ্বংস হওয়ার পর পিছনে পড়ে রয়েছে। এত এত ধন-সম্পদ,
প্রভাব-প্রতিপত্তি এবং চাকচিক্যময় জীবন যাপন তাদের কোনই উপকারে
আসেনি। কেননা তাদের কাছে যখন রাসূলগণ সুস্পষ্ট দলীলসহ আগমন
করেছিলেন এবং তাদের কাছে এনেছিলেন মু'জিযা ও পবিত্র তা'লীম, তখন তারা
তাদের দিকে চোখ তুলেও তাকায়নি, গর্বভরে মুখ ফিরিয়ে নিয়েছিল এবং
রাসূলদের শিক্ষার প্রতি তারা ঘৃণা প্রদর্শন করেছিল। মুজাহিদ (রহঃ) বলেনঃ
তারা বলেছিল যে, তাদের এর কোনই প্রয়োজন নেই। তারাই বড় আলেম বা
বিদ্বান। তাদের মধ্যে বিদ্যার কোন অভাব নেই। হিসাব-নিকাশ এবং শাস্তি ও
সাওয়াব এগুলো কিছুই সত্য নয়। (তাবারী ২১/৪২২) সুদ্দী (রহঃ) বলেনঃ
এভাবে নিজেদের অজ্ঞতাকে তারা জ্ঞান মনে করেছিল।
وَ حَاقَ بِهِمْ مَّا كَانُوا بِهِ يَسْتَهْزِءُونَ অতঃপর তাদের উপর আল্লাহর এমন
শাস্তি এসে পড়ে যা তারা পূর্বে মিথ্যা বলে ঠাট্টা-বিদ্রূপ করে উড়িয়ে দিত। ঐ
শাস্তি তাদেরকে তচনচ করে দেয়। তারা সমূলে ধ্বংস হয়ে যায়।
قَالُوا آمَنَّا بِاللَّهِ وَحْدَةً وَكَفَرْنَا بِمَا كُনَّا بِهِ مُشْرِكِينَ
দেখে তারা ঈমান আনার কথা বলে এবং একাত্মবাদে বিশ্বাসী হয় এবং
গাইরুল্লাহকে স্পষ্টভাবে অস্বীকারও করে। কিন্তু ঐ সময়ের তাওবাহ, ঈমান আনা
এবং আল্লাহর প্রতি আত্মসমর্পণ সবই বৃথা হয়ে যায়। ফির'আউনও সমুদ্রে
নিমজ্জিত হবার সময় বলেছিল :
امَنْتُ أَنَّهُ لَا إِلهَ إِلَّا الَّذِي آمَنَتْ بِهِ بَنُوا إِسْمَاعِيلَ وَ أَنَا مِنَ
الْمُسْلِمِينَ
--- OCR End ---