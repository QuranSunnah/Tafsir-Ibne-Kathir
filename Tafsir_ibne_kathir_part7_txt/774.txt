--- OCR Start ---
সূরা ৪৮: ফাত্‌হ
৭৭৪
পারা ২৬
يُقَاتِلُونَ فِي سَبِيلِ اللَّهِ فَيَقْتُلُوْنَ وَ يُقْتَلُوْنَ وَعْدًا عَلَيْهِ حَقًّا فِي
التَّوْرَةِ وَالْإِنْجِيلِ وَالْقُرْآنِ وَ مَنْ أَوْفُ بِعَهْدِهِ مِنَ اللَّهِ فَاسْتَبْشِرُوا
بِبَيْعِكُمُ الَّذِي بَايَعْتُمْ بِهِ وَ ذُلِكَ هُوَ الْفَوْزُ الْعَظِيمُ
নিঃসন্দেহে আল্লাহ মু'মিনদের নিকট থেকে তাদের প্রাণ ও তাদের ধন
সম্পদসমূহকে এর বিনিময়ে ক্রয় করে নিয়েছেন যে, তাদের জন্য জান্নাত রয়েছে,
তারা আল্লাহর পথে যুদ্ধ করে, যাতে তারা (কখনও) হত্যা করে এবং (কখনও)
নিহত হয়। এর কারণে (জান্নাত প্রদানের) সত্য অঙ্গীকার করা হয়েছে তাওরাতে,
ইঞ্জীলে এবং কুরআনে। নিজের অঙ্গীকার পালনকারী আল্লাহ অপেক্ষা অধিক আর
কে আছে? অতএব তোমরা আনন্দ করতে থাক তোমাদের এই ক্রয় বিক্রয়ের
উপর, যা তোমরা সম্পাদন করেছ, আর এটা হচ্ছে বিরাট সফলতা। (সূরা
তাওবাহ, ৯ : ১১১) আল্লাহ তা'আলা বলেন :
وَمَنْ أَوْفَى بِمَا عُهَدَ عَلَيْهِ اللَّهَ فَسَيُؤْتِيْهِ أَجْرًا عَظِيمًا
অঙ্গীকার পূর্ণ করে তিনি তাকে মহা পুরস্কার দেন। এখানে যে বাইয়াত করার
কথা বলা হয়েছে তা রিযওয়ানে কৃত বাইয়াত। উহা ছিল হুদাইবিয়ায় সামুরাহ
নামক স্থানে একটি গাছের নিচে। রাসূল সাল্লাল্লাহু 'আলাইহি ওয়া সাল্লামের যে
সাহাবীগণ তাঁর কাছে বাইয়াত করেন তাদের সংখ্যা ছিল ১৩০০, ১৪০০ অথবা
১৫০০ জন। যা হোক, মোট সংখ্যা ১৪০০ বলেই বেশির ভাগ ক্ষেত্রে উল্লেখ করা
হয়ে থাকে।
হুদাইবিয়াহর চুক্তি/সন্ধির বিবরণ
যাবির ইব্‌ন আবদুল্লাহ (রাঃ) হতে বর্ণিত, তিনি বলেন : হুদাইবিয়ার দিন
আমরা সংখ্যায় চৌদ্দশত ছিলাম । (ফাতহুল বারী ৮/৪৫১, মুসলিম ৩/১৪৮৪)
সহীহায়িনে বর্ণিত আছে যে, যাবির (রাঃ) বলেন: ঐ দিন আমরা চৌদ্দশ'
জন ছিলাম। রাসূলুল্লাহ সাল্লাল্লাহু 'আলাইহি ওয়া সাল্লাম পানিতে হাত রাখেন,
তখন তাঁর অঙ্গুলিগুলির মধ্য হতে পানির ঝর্ণা বইতে শুরু করে। সাহাবীগণের
(রাঃ) সবাই ঐ পানি দিয়ে তাদের পিপাসা নিবারণ করেন। (ফাতহুল বারী
৭/৫০৫, মুসলিম ৩/১৪৮৪) এটা সংক্ষিপ্ত। এ হাদীসের অন্য ধারায় রয়েছে যে,
ঐদিন সাহাবীগণ খুবই পিপাসার্ত ছিলেন। রাসূলুল্লাহ সাল্লাল্লাহু 'আলাইহি ওয়া
সাল্লাম তাঁর তৃণ বা তীরদানী হতে একটি তীর বের করে তাদেরকে দেন। তারা
--- OCR End ---