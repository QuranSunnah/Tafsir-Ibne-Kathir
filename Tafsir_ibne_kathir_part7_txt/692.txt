--- OCR Start ---
সূরা ৪৬ : আহকাফ
৬৯২
পারা ২৬
করেছিলেন, তিনি বলেন : লটারীর মাধ্যমে মুহাজিরদেরকে যখন আনসারগণের
মধ্যে বন্টন করা হচ্ছিল তখন আমাদের ভাগে আসেন উসমান ইব্‌ন মাযউন
(রাঃ)। আমাদের এখানেই তিনি রুগ্ন হয়ে পড়েন এবং অবশেষে মৃত্যুমুখে পতিত
হন। আমরা যখন তাকে কাফন পরিয়ে দিই এবং রাসূলুল্লাহ সাল্লাল্লাহু 'আলাইহি
ওয়া সাল্লামও আগমন করেন তখন আমার মুখ দিয়ে বেরিয়ে পড়ে: হে আবূ
সায়িব (রাঃ)! আল্লাহ আপনার প্রতি দয়া করুন! আপনার ব্যাপারে আমার সাক্ষ্য
এই যে, আল্লাহ অবশ্যই আপনাকে সম্মান দান করবেন! আমার এ কথা শুনে
রাসূলুল্লাহ সাল্লাল্লাহু 'আলাইহি ওয়া সাল্লাম আমাকে বললেন : তুমি কি করে
জানতে পারলে যে, আল্লাহ তাকে সম্মান প্রদান করবেন? তখন আমি বললাম :
আপনার উপর আমার পিতা-মাতা কুরবান হোক! আমি কিছুই জানিনা। তিনি
তখন বললেন : তাহলে জেনে রেখ যে, তার কাছে তার রবের পক্ষ হতে নিশ্চিত
বিষয় (মৃত্যু) এসে গেছে। তার সম্পর্কে আমি কল্যাণেরই আশা রাখি। আল্লাহর
শপথ! আমি আল্লাহর রাসূল হওয়া সত্ত্বেও (আমার মত্যুর পর) আমার সাথে কি
করা হবে তা আমি জানিনা। আমি তখন আল্লাহর শপথ করে বললাম: আজকের
পরে আর কখনও আমি কেহকেও পবিত্র ও নিস্পাপ বলে নিশ্চয়তা প্রদান
করবনা। আর এতে আমি বড়ই দুঃখিত হই। কিন্তু আমি স্বপ্নে দেখি যে, উসমান
ইব্‌ন মাযউন (রাঃ) একটি প্রবাহিত ঝর্ণাধারার মালিক হয়েছেন। আমি রাসূলুল্লাহ
সাল্লাল্লাহু 'আলাইহি ওয়া সাল্লামের কাছে হাযির হয়ে এটা বর্ণনা করি। তখন
তিনি বলেন : এটা তার আমল। (আহমাদ ৬/৪৩৬, ফাতহুল বারী ৭/৩১০)
ইমাম বুখারী (রহঃ) এটি লিপিবদ্ধ করলেও ইমাম মুসলিম (রহঃ) তার গ্রন্থে এটি
বর্ণনা করেননি। এর অন্য একটি সনদে আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেন : আমি আল্লাহর রাসূল হওয়া সত্ত্বেও জানিনা যে, তার সাথে
কি করা হবে। (ফাতহুল বারী ৩/১৩৭)
মোট কথা, এই হাদীস এবং এর অর্থেরই আরও অন্যান্য হাদীসসমূহ এটাই
প্রমাণ করে যে, কোন নির্দিষ্ট ব্যক্তির জান্নাতী হওয়ার নিশ্চিত জ্ঞান কারও নেই
এবং কারও এ ধরনের মন্তব্য করা উচিতও নয় যে, অমুক ব্যক্তি জান্নাতী। তবে
ঐ মহান ব্যক্তিবর্গ এর ব্যতিক্রম যাদেরকে শারীয়াত প্রবর্তক সাল্লাল্লাহু 'আলাইহি
ওয়া সাল্লাম জান্নাতী বলে ঘোষণা করেছেন। যেমন সুসংবাদ প্রাপ্ত দশজন ব্যক্তি
(আশারায়ে মুবাশশারাহ)ঃ আবূ বাকর (রাঃ), উমার (রাঃ), উসমান (রাঃ), আলী
(রাঃ), তালহা (রাঃ), যুবাইর (রাঃ), আবদুর রাহমান ইব্‌ন আউফ (রাঃ), সা'দ
ব্‌ন আবী ওয়াক্কাস (রাঃ), সা'দ ইব্‌ন যায়িদ (রাঃ) এবং আবূ উবাইদাহ ইবনুল
--- OCR End ---