--- OCR Start ---
সূরা ৪৮: ফাহ
৮১৯
পারা ২৬
সাল্লাম সাহাবীগণকে (রাঃ) বললেন : জনগণ যেন তোমাদের মধ্যে অলসতা ও
দুর্বলতা অনুভব করতে না পারে। তিনি রুক্সকে চুম্বন করে দৌড়ের মত করে
তাওয়াফ শুরু করলেন। রুকনে ইয়ামানীর নিকট যখন পৌঁছলেন, যেখানে
কুরাইশদের দৃষ্টি পড়ছিলনা, তখন সেখান হতে ধীরে ধীরে হাজরে আসওয়াদ পর্যন্ত
পৌঁছলেন। তিনবার রাসূলুল্লাহ (সাঃ) এভাবে হালকা দৌড়ে হাজরে আসওয়াদ
হতে রুকনে ইয়ামানী পর্যন্ত চলতে থাকলেন। তিন চক্র এভাবেই দিলেন।
তিনি তাদেরকে আরও আদেশ করেন যে, কা'বা ঘরের দুই কোনার মাঝের
জায়গাটুকু তারা স্বাভাবিক কদমে হাটবে। কারণ মূর্তি পূজকরা যেখানে বসে
তাদেরকে অবলোকন করছিল সেখান থেকে তাদেরকে ঐ জায়গাটুকুতে দেখা
যাচ্ছিলনা। রাসূল সাল্লাল্লাহু 'আলাইহি ওয়া সাল্লাম তাদের প্রতি দয়া পরবশ
হওয়ার কারণেই তাওয়াফের প্রতিটি চক্করেই রমল করতে আদেশ করেননি। মূর্তি
পূজকরা মন্তব্য করল, এরাই কি ঐ লোক যাদের ব্যাপারে তোমরা দাবী
করেছিলে যে, জ্বরের কারণে তারা দুর্বল হয়ে গেছে? এখনতো দেখছি তারা
অমুক অমুকের চেয়েও শক্তিশালী। (আহমাদ ১/২৯৪, ফাতহুল বারী ৭/৫৮১,
মুসলিম ২/৯২৩)
সহীহ বুখারী ও সহীহ মুসলিমে রয়েছে যে, প্রথম দিকে মাদীনার আবহাওয়া
রাসূলুল্লাহ সাল্লাল্লাহু 'আলাইহি ওয়া সাল্লামের সাহাবীগণের (রাঃ) স্বাস্থ্যের
প্রতিকূল হয়েছিল। জ্বরের কারণে তাঁরা কিছুটা দুর্বল হয়ে পড়েছিলেন। যখন
রাসূলুল্লাহ সাল্লাল্লাহু 'আলাইহি ওয়া সাল্লাম সাহাবীগণসহ যিলকাদ মাসের চার
তারিখ মাক্কায় পৌঁছেন তখন মুশরিকরা বলে : এই যে লোকগুলো আসছে,
এদেরকে মাদীনার জ্বর দুর্বল ও অলস করে ফেলেছে। আল্লাহ তা'আলা স্বীয়
রাসূল সাল্লাল্লাহু 'আলাইহি ওয়া সাল্লামকে মুশরিকদের এই উক্তির খবর অবহিত
করেন। মুশরিকরা হাতীমের নিকট বসেছিল। রাসূলুল্লাহ সাল্লাল্লাহু 'আলাইহি ওয়া
সাল্লাম স্বীয় সাহাবীগণকে (রাঃ) নির্দেশ দেন যে, তাঁরা যেন হাজরে আসওয়াদ
থেকে রুকনে ইয়ামানী পর্যন্ত তাওয়াফের প্রথম তিন চক্রে দুলকী চালে দৌড়ে
চলেন এবং রুকনে ইয়ামানী হতে হাজরে আসওয়াদ পর্যন্ত চার চক্রে স্বাভাবিক
গতিতে চলেন। রাসূলুল্লাহ সাল্লাল্লাহু 'আলাইহি ওয়া সাল্লাম পূর্ণ সাত চক্রেই
রমল বা দুলকী দৌড়ের নির্দেশ দেননি। এটা শুধু তাদের প্রতি তাঁর দয়ার
কারণেই ছিল। (ফাতহুল বারী ৩/৫৪৮)
ইমাম বুখারী (রহঃ) বর্ণনা করেন যে, ইব্‌ন আব্বাস (রাঃ) বলেনঃ যে বছর
রাসূল সাল্লাল্লাহু 'আলাইহি ওয়া সাল্লাম কুরাইশদের সাথে শান্তি চুক্তির শর্ত
অনুযায়ী উমরাহ পালন করতে আসেন তখন তিনি তাঁর সাহাবীগণকে বলেন :
--- OCR End ---