সূরা ৪১ : ফুসসিলাত
৪৭৯
পারা ২৪
নিশ্চয়ই সে সাফল্য লাভ করবে যে পবিত্রতা অর্জন করে এবং স্বীয় রবের নাম
স্মরণ করে ও সালাত আদায় করে। (সূরা 'আলা, ৮৭ : ১৪-১৫) আল্লাহ
তা'আলার নিম্নের এ উক্তিটিও ঐরূপ :
هَلْ لَّكَ إِلَى أَنْ تَزَكَّى
এবং (তাকে) বল ঃ তুমি কি শুদ্ধাচারী হতে চাও? (সূরা নাযি'আত, ৭৯ :
১৮) এ আয়াতগুলিতে যাকাত অর্থাৎ পবিত্রতা দ্বারা নাকে বাজে কাজ হতে
মুক্ত রাখা উদ্দেশ্য। আর এর সবচেয়ে বড় ও প্রথম প্রকার হচ্ছে শির্ক হতে
পবিত্র হওয়া। অনুরূপভাবে উপরোক্ত আয়াতে যাকাত না দেয়া দ্বারা তাওহীদকে
অমান্য করা বুঝানো হয়েছে। সম্পদের যাকাতকে যাকাত বলার কারণ এই যে,
এটা সম্পদকে অবৈধতা হতে পবিত্র করে এবং সম্পদের বৃদ্ধি ও বারাকাতের
কারণ হয়। আর আল্লাহর নির্ধারিত উত্তম পথে ঐ সম্পদ হতে কিছু খরচ করার
তাওফীক লাভ হয়। কিন্তু কাতাদাহ (রহঃ) এবং অন্যান্য তাফসীরকারগণ এর
অর্থ করেছেন সম্পদের যাকাত না দেয়া এবং বাহ্যতঃ আয়াতের সাধারণ অর্থে
এটাই বুঝা যাচ্ছে। ইমাম ইব্‌ন জারীরও (রহঃ) এটাকেই পছন্দ করেছেন।
(তাবারী ২১/৪৩১) কিন্তু এ উক্তিটির ব্যাপারে চিন্তা-ভাবনার অবকাশ রয়েছে।
কেননা বিভিন্ন বিজ্ঞজনের মতে যাকাত ফার্য হয় রাসূলুল্লাহ সাল্লাল্লাহু 'আলাইহি
ওয়া সাল্লামের মাদীনায় হিজরাতের দ্বিতীয় বছর। আর এ আয়াত অবতীর্ণ হয়
মাক্কায়। যা হোক, বড় জোর এই তাফসীরকে মেনে নিয়ে আমরা এ কথা বলতে
পারি যে, সাদাকাহ ও যাকাতের আসল হুকুমতো নাবুওয়াতের শুরুতেই ছিল।
যেমন আল্লাহ তাবারাকা ওয়া তা'আলা বলেন :
وَاتُوا حَقَّهُ يَوْمَ حَصَادِهِ
আর তা ফসল কাটার দিন আদায় করে নাও, অপব্যয় করে সীমা লংঘন
করনা। (সূরা আন'আম, ৬ : ১৪১) তবে হ্যাঁ, ঐ যাকাত, যার নিসাব ও পরিমাণ
আল্লাহ তা'আলার পক্ষ হতে নির্ধারিত হয় তা হয় মাদীনায়। এটি এমন একটি
উক্তি যে, এর দ্বারা দু'টি উক্তির মধ্যে সামঞ্জস্য এসে যায়।
অনুরূপভাবে সালাতের ব্যাপারেও এটা দেখা যায় যে, সালাত সূর্যোদয় ও
সূর্যাস্তের পূর্বে নাবুওয়াতের শুরুতেই ফার্য হয়েছিল। কিন্তু মিরাজের রাতে
হিজরাতের দেড় বছর পূর্বে পাঁচ ওয়াক্ত সালাত নিয়মিতভাবে আদায় করা ফার্য
করা হয় এবং পরে ধীরে ধীরে এর সমুদয় শর্ত ও আরকানসমূহ নির্ধারিত হয়ে এ
সম্পর্কিত বিষয় পূরা করে দেয়া হয়। এসব ব্যাপারে আল্লাহ তা'আলাই সবচেয়ে