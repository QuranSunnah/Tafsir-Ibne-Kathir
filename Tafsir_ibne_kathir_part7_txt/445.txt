সূরা ৪০ : মু'মিন
৪৪৫
পারা ২৪
কাবরের শাস্তির প্রমাণ
وَحَاقَ بِالِ فِرْعَوْنَ سُؤْءُ الْعَذَابِ বাকী সবাই নিকৃষ্ট শাস্তির শিকার হল।
অর্থাৎ ফির'আউন তার কাওমসহ সমুদ্রে নিমজ্জিত হল। এতো হল দুনিয়ার শাস্তি
। আর আখিরাতেতো তাদের জন্য কঠিন শাস্তি রয়েছেই।.
সকাল-সন্ধ্যায় তাদেরকে উপস্থিত করা হয় আগুনের সামনে। কিয়ামাত পর্যন্ত
তাদের এ শাস্তি হতেই থাকবে। আর কিয়ামাতের দিন তাদের আত্মাগুলোকে
দেহসহ জাহান্নামে নিক্ষেপ করা হবে। সেই দিন তাদেরকে বলা হবে : হে
ফির'আউনীরা! তোমরা ভীষণ কষ্ট ও যন্ত্রণাদায়ক শাস্তির মধ্যে চলে যাও।
আল্লাহ তা'আলা মালাইকা/ফেরেশতাদেরকে বলবেনঃ
أَدْخِلُوا آلَ فِرْعَوْنَ أَشَدَّ الْعَذَابِ ফির'আউন সম্প্রদায়কে নিক্ষেপ কর
কঠিন শাস্তিতে।
اَلنَّارُ يُعْرَضُوْنَ عَلَيْهَا غُدُوًّا وَ عَشِيًّا সকাল-সন্ধ্যায় তাদেরকে উপস্থিত করা
হয় আগুনের সম্মুখে। এ আয়াতটি আহলে সুন্নাতের এই কথার উপর বড় দলীল
যে, কাবরে শাস্তি হয়ে থাকে। তবে এখানে এ কথাটি স্মরণ রাখা দরকার যে,
কোন কোন হাদীসে এমন কতকগুলি বিষয় এসেছে যেগুলি দ্বারা জানা যায় যে,
বারযাখের শাস্তি সম্পর্কে রাসূলুল্লাহ সাল্লাল্লাহু 'আলাইহি ওয়া সাল্লাম অবহিত
হয়েছিলেন মাদীনায় হিজরাতের পর। আর এ আয়াতটি অবতীর্ণ হয় মাক্কায়।
তবে এর জবাব এই যে, এই আয়াত দ্বারা শুধু এটুকু জানা যাচ্ছে যে,
মুশরিকদের আত্মাগুলোকে সকাল-সন্ধ্যায় জাহান্নামের সামনে পেশ করা হয়।
আয়িশা (রাঃ) হতে বর্ণিত আছে যে, একজন ইয়াহুদিনী তাঁর খিদমাতে
নিয়োজিতা ছিল। আয়িশা (রাঃ) তার প্রতি কোন অনুগ্রহ করলেই সে বলত :
আল্লাহ আপনাকে কাবরের আযাব হতে রক্ষা করুন! একদা আয়িশা (রাঃ)
রাসূলুল্লাহ সাল্লাল্লাহু 'আলাইহি ওয়া সাল্লামকে জিজ্ঞেস করেন : হে আল্লাহর
রাসূল সাল্লাল্লাহু 'আলাইহি ওয়া সাল্লাম! কিয়ামাতের পূর্বেও কি কাবরে আযাব
হয়? তিনি উত্তরে বললেন : না। কে এ কথা বলেছে? আয়িশা (রাঃ) ঐ ইয়াহুদী
মহিলাটির ঘটনা বর্ণনা করলেন। তখন রাসূলুল্লাহ সাল্লাল্লাহু 'আলাইহি ওয়া
সাল্লাম বললেন : ইয়াহুদী মিথ্যাবাদী। তারাতো এর চেয়েও বড় মিথ্যা আল্লাহর
প্রতি আরোপ করে থাকে। কিয়ামাতের পূর্বে কোন শাস্তি নেই। ইতোমধ্যে
কিছুদিন অতিবাহিত হয়ে গেছে। একদা রাসূলুল্লাহ সাল্লাল্লাহু 'আলাইহি ওয়া