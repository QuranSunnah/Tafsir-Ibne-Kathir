--- OCR Start ---
সূরা ৪২: শূরা
৫৬০
পারা ২৫
আল্লাহর কাছে যা রয়েছে তা পাবার ব্যাপারে যারা আশা রাখে
فَمَا أُوْتِيْتُمْ مِنْ شَيْءٍ فَمَتَاعُ الْحَيُوةِ الدُّنْيَا আল্লাহ তা'আলা দুনিয়ার ধন-
সম্পদের অসারতা, তুচ্ছতা এবং নশ্বরতার বর্ণনা দিতে গিয়ে বলেন যে, এটা
জমা করে কেহ যেন গর্বে ফুলে না উঠে। কেননা এটাতো ক্ষণস্থায়ী। বরং
মানুষের উচিত আল্লাহর উপর বিশ্বাস রাখা এবং আখিরাতের প্রতি আকৃষ্ট হওয়া।
সৎ কাজ করে সাওয়াব সঞ্চয় করা এবং পাপ কাজ থেকে নিজকে বাঁচিয়ে রাখা।
কেননা এটাই হচ্ছে চিরস্থায়ী। সুতরাং অস্থায়ীকে স্থায়ীর উপর এবং স্বল্পতাকে
আধিক্যের উপর প্রাধান্য দেয়া বুদ্ধিমানের কাজ নয় ।
لِلَّذِينَ آمَنُوا وَ عَلَى رَبِّهِمْ يَتَوَكَّلُوْنَ অতঃপর মহান আল্লাহ এই সাওয়াব
লাভ করার পন্থা বলে দিচ্ছেন যে, ঈমান দৃঢ় হতে হবে, যাতে পার্থিব সুখ-
সম্ভোগকে পরিত্যাগ করার উপর ধৈর্যধারণ করা যেতে পারে। আল্লাহ তা'আলার
উপর পূর্ণ নির্ভরশীল হতে হবে যাতে ধৈর্যধারণে তাঁর নিকট হতে সাহায্য লাভ
করা যায় এবং তাঁর আহকাম পালন করা এবং অবাধ্যাচরণ হতে বিরত থাকা
সহজ হয়।
وَالَّذِينَ يَجْتَنِبُونَ كَبْبِرَ الْإِثْمِ وَ الْفَوَاحِشَ আর যাতে বড় (কবীরাহ) পাপ
ও নির্লজ্জতা পূর্ণ কাজ হতে দূরে থাকা যায়। এই বাক্যের তাফসীর সূরা আ'রাফে
(৭ঃ ৩৩) বর্ণিত হয়েছে।
وَإِذَا مَا غَضِبُوا هُمْ يَغْفِرُونَ ক্রোধকে সম্বরণ করতে হবে, যাতে ক্রোধের
অবস্থায়ও সচ্চরিত্রতা এবং ক্ষমাপরায়ণতার অভ্যাস পরিত্যক্ত না হয়। যেমন
সহীহ হাদীসে এসেছে যে, রাসূলুল্লাহ সাল্লাল্লাহু 'আলাইহি ওয়া সাল্লাম নিজের
ব্যক্তিগত ব্যাপারে কারও নিকট হতে কখনও প্রতিশোধ গ্রহণ করেননি। তবে হ্যাঁ,
আল্লাহর আহকামের বিরোধীতা হলে সেটা অন্য কথা। (ফাতহুল বারী ১০/৫৪১)
মহান আল্লাহ বলেনঃ
وَالَّذِينَ اسْتَجَابُوا لِرَبِّهِمْ )মু'মিনদের আরও বিশেষণ এই যে) তারা তাদের
রবের আহ্বানে সাড়া দেয়, রাসূল সাল্লাল্লাহু 'আলাইহি ওয়া সাল্লামের আনুগত্য
করে, তাঁর আদেশ ও নিষেধ মেনে চলে, সালাত কায়েম করে যা হল সবচেয়ে বড়
ইবাদাত এবং নিজেদের মধ্যে পরামর্শের মাধ্যমে নিজেদের কর্ম সম্পাদন করে।
মহান আল্লাহ রাসূলুল্লাহ সাল্লাল্লাহু 'আলাইহি ওয়া সাল্লামকে বলেনঃ
--- OCR End ---