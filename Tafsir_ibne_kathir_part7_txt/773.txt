সূরা ৪৮: ফাতহ
৭৭৩
পারা ২৬
আল্লাহর রাসূলের (সাঃ) বৈশিষ্ট্য
আল্লাহ তা'আলা স্বীয় নাবী সাল্লাল্লাহু 'আলাইহি ওয়া সাল্লামকে বলছেন :
$$ إِنَّا أَرْسَلْتُكَ شَاهِدًا وَ مُبَشِّرًا وَ نَذِيرًا $$
মাখলুকের উপর সাক্ষীরূপে, মু'মিনদেরকে সুসংবাদ দানকারীরূপে এবং
কাফিরদেরকে ভয় প্রদর্শনকারীরূপে প্রেরণ করেছি। এ আয়াতের পূর্ণ তাফসীর
সূরা আহযাবে (৩৩ : ৪৫-৪৬) বর্ণনা করা হয়েছে। মহান আল্লাহ বলেনঃ
$$ لِتُؤْمِنُوا بِاللَّهِ وَرَسُولِهِ وَتُعَزِّرُوهُ وَتُوَقِّرُوهُ وَتُسَبِّحُوهُ بُكْرَةً وَأَصِيلًا $$
তোমরা আল্লাহর উপর এবং তাঁর রাসূলের উপর ঈমান আনয়ন কর এবং
রাসূলকে সাহায্য কর ও সম্মান কর। আর এর সাথে সাথে আল্লাহর প্রতি শ্রদ্ধা,
ভয় ও পবিত্রতা স্বীকার করে নিবে এবং প্রাতে ও সন্ধ্যায় আল্লাহর পবিত্রতা ও
মহিমা ঘোষণা করবে।
'রিযওয়ানের চুক্তি'
আল্লাহ সুবহানাহু ওয়া তা'আলা স্বীয় নাবী সাল্লাল্লাহু 'আলাইহি ওয়া সাল্লামের
মর্যাদা বর্ণনা করতে গিয়ে বলেন:
$$ إِنَّ الَّذِينَ يُبَايِعُونَكَ إِنَّمَا يُبَايِعُونَ اللَّهَ $$
তারাতো আল্লাহরই বাইআত গ্রহণ করে। যেমন মহামহিমান্বিত আল্লাহ অন্য
জায়গায় বলেনঃ
$$ مَنْ يُطِعِ الرَّسُوْلَ فَقَدْ أَطَاعَ اللَّهَ $$
যে কেহ রাসূলের অনুগত হয় নিশ্চয়ই সে আল্লাহরই অনুগত হয়ে থাকে।
(সূরা নিসা, ৪:৮০) মহান আল্লাহ বলেনঃ
$$ يَدُ اللَّهِ فَوْقَ أَيْدِيهِمْ $$
আল্লাহর হাত তাদের হাতের উপর। অর্থাৎ তিনি
তাদের সাথে আছেন এবং তাদের কথা শোনেন। তিনি তাদের স্থান দেখেন এবং
তাদের বাইরের ও ভিতরের খবর জানেন। সুতরাং রাসূল সাল্লাল্লাহু 'আলাইহি
ওয়া সাল্লামের মাধ্যমে তাদের নিকট হতে বাইআত গ্রহণকারী আল্লাহ তা'আলাই
বটে। যেমন আল্লাহ তাবারাকা ওয়া তা'আলা বলেন :
$$ إِنَّ اللهَ اشْتَرَى مِنَ الْمُؤْمِنِينَ أَنْفُسَهُمْ وَأَمْوَالَهُمْ بِأَنَّ لَهُمُ الْجَنَّةَ $$