সূরা ৩৫ : ফাতির
৯২
পারা ২২
বিরুদ্ধাচরণ করে, তোমার প্রচারিত তাওহীদকে এবং স্বয়ং তোমার রিসালাতকে
মিথ্যা প্রতিপন্ন করে তাহলে এতে তুমি মোটেই নিরুৎসাহিত হবেনা। তোমার
পূর্ববর্তী নাবীগণের সাথেও এরূপ আচরণ করা হয়েছিল।
وَ إِلَى اللَّهِ تُرْجَعُ الْأُمُوْرُ জেনে রাখবে যে, সবকিছুই আল্লাহর দিকে
প্রত্যাবর্তিত হবে। আর আল্লাহ তাদের সমস্ত কাজের প্রতিফল প্রদান করবেন।
সৎকর্মশীলদেরকে তিনি পুরস্কার দিবেন এবং পাপীদেরকে দিবেন শাস্তি। মহান
আল্লাহ বলেনঃ
يَأَيُّهَا النَّاسُ إِنَّ وَعْدَ اللَّهِ حَقٌّ হে লোকসকল! কিয়ামাত একটি ভীষণ
ঘটনা। এটা অবশ্যই সংঘটিত হবে, এতে কোনই সন্দেহ নেই। আল্লাহ এর
ওয়াদা করেছেন এবং তাঁর ওয়াদা চরম সত্য। সেখানকার চিরস্থায়ী নি'আমাতের
পরিবর্তে এখানকার ক্ষণস্থায়ী ও ধ্বংসশীল আরাম-আয়েশ ও সুখ-সম্ভোগে
জড়িয়ে পড়না।
فَلَا تَغُرَّنَّكُمُ الْحَيُوةُ الدُّنْيَا দুনিয়ার ক্ষণস্থায়ী সুখ-শান্তির মোহ যেন
তোমাদেরকে পরকালের চিরস্থায়ী সুখ-শান্তি হতে বঞ্চিত না করে!
وَلَا يَغُرَّنَّكُمْ بِاللَّهِ الْغَرُورُ এবং সেই প্রবঞ্চক যেন কিছুতেই আল্লাহ সম্পর্কে
তোমাদেরকে প্রবঞ্চিত না করে। অর্থাৎ শাইতানের চক্রান্ত হতে খুব সতর্ক
থাকবে। তার প্রতারণার ফাঁদে কখনও পড়না। তার মিথ্যা, চটকদার ও চমকপ্রদ
কথায় কখনও আল্লাহ এবং তাঁর রাসূল সাল্লাল্লাহু 'আলাইহি ওয়া সাল্লামের সত্য
কালামকে পরিত্যাগ করনা। সূরা লুকমানের শেষেও অনুরূপ আয়াত রয়েছে।
فَلَا تَغُرَّنَّكُمُ الْحَيُوةُ الدُّنْيَا وَلَا يَغُرَّنَّكُمْ بِاللَّهِ الْغَرُورُ
সুতরাং পার্থিব জীবন যেন তোমাদেরকে কিছুতেই প্রতারিত না করে এবং
সেই প্রবঞ্চক যেন তোমাদেরকে কিছুতেই আল্লাহ সম্পর্কে প্রবঞ্চিত না করে।
(সূরা লুকমান, ৩১ : ৩৩) এখানে প্রবঞ্চক ও প্রতারক বলা হয়েছে শাইতানকে।
এরপর মহান আল্লাহ শাইতানের শত্রুতার বর্ণনা দিতে গিয়ে বলেনঃ
إِنَّ الشَّيْطَنَ لَكُمْ عَدُوٌّ فَاتَّخِذُرْهُ عَدُوًّا শাইতান তোমাদের শত্রু; সুতরাং
তাকে শত্রু হিসাবে গ্রহণ কর। সে যা বলে তোমরা তার বিরোধিতা করবে। সে