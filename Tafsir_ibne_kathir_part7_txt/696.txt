সূরা ৪৬: আহকাফ
৬৯৬
পারা ২৬
বল : তোমরা বিশ্বাস কর অথবা না কর, যাদেরকে এর পূর্বে জ্ঞান দান করা
হয়েছে তাদের সামনে যখন আবৃত্তি করা হয় তখন তারা বিনয়ের সাথে কাঁদতে
কাঁদতে ভূমিতে লুটিয়ে পড়ে এবং বলে : আমাদের রাব্ব পবিত্র, মহান! আমাদের
রবের প্রতিশ্রুতি কার্যকর হয়েই থাকে। (সূরা ইসরা, ১৭ : ১০৭-১০৮)
সা'দ (রাঃ) হতে বর্ণিত, তিনি বলেন : আমি রাসূলুল্লাহ সাল্লাল্লাহু 'আলাইহি
ওয়া সাল্লাম হতে শুনিনি যে, ভূ-পৃষ্ঠে চলাফিরাকারী কোন মানুষকে তিনি
জান্নাতবাসী বলেছেন, একমাত্র আবদুল্লাহ ইব্‌ন সালাম (রাঃ) ছাড়া। তাঁর
ব্যাপারেই
...
وَ شَهِدَ شَاهِدٌ مِنْ بَنِي إِسْرَائِيلَ
একজন এর অনুরূপ সম্পর্কে সাক্ষ্য দিয়ে এতে বিশ্বাস স্থাপন করল এ
আয়াতটি অবতীর্ণ হয়। (তাবারী ২২/১০৪, ফাতহুল বারী ৭/১৬০, মুসলিম
৪/১৯৩০, নাসাঈ ৫/৭০)
ইব্‌ন আব্বাস (রাঃ), মুজাহিদ (রহঃ), যাহহাক (রহঃ), কাতাদাহ (রহঃ),
ইকরিমাহ (রহঃ), ইউসুফ ইব্‌ন আবদুল্লাহ ইব্‌ন সালাম (রহঃ), হিলাল ইন্ন
ইয়াসাফ (রহঃ), সুদ্দী (রহঃ), সাওরী (রহঃ) মালিক ইব্‌ন আনাস (রহঃ) এবং
ইবন যায়িদ (রহঃ) বলেন যে, এ আয়াত দ্বারা আবদুল্লাহ ইব্‌ন সালামকেই (রাঃ)
বুঝানো হয়েছে। (তাবারী ২২/১০৪-১০৫, কুরতুবী ১৬/১৮৮) ইরশাদ হচ্ছেঃ
وَ قَالَ الَّذِينَ كَفَرُوا لِلَّذِينَ آمَنُوا لَوْ كَانَ خَيْرًا مَّا سَبَقُونَا إِلَيْهِ
কাফিরেরা বলে : এই কুরআন যদি ভাল জিনিসই হত তাহলে আমাদের ন্যায়
সম্ভ্রান্ত বংশীয় এবং আল্লাহর গৃহীত বান্দাদের পরিবর্তে বিলাল (রাঃ), আম্মার
(রাঃ), সুহাইব (রাঃ), খাব্বাব (রাঃ) প্রমুখ এবং গৃহের চাকর-চাকরানীসহ নিম্ন
শ্রেণীর লোকেরা অগ্রগামী হতনা। বরং সর্বপ্রথম আমরাই এটা কবুল করতাম।
মূর্তি পূজকদের এ কথা বলার কারণ এই যে, তারা মনে করত যে, আল্লাহর
কাছে তাদের এক বিশেষ মর্যাদা রয়েছে এবং তাদের ব্যাপারে আল্লাহ তা'আলা
বিশেষ খেয়াল রাখেন। এর মাধ্যমে তারা একটি মারাত্মক ভুল ধারণার উপর
প্রতিষ্ঠিত রয়েছে। আল্লাহ সুবহানাহু বলেন ঃ
وَكَذَلِكَ فَتَنَّا بَعْضَهُمْ بِبَعْضٍ لِيَقُولُوا أَهْؤُلَاءِ مَنَّ اللَّهُ عَلَيْهِمْ مِّنْ بَيْنِنَا
এভাবেই আমি কিছু লোককে কিছু লোক দ্বারা পরীক্ষায় নিপতিত করি। তারা
বলতে থাকে : এরাই কি ঐ সব লোক, আমাদের মধ্য থেকে যাদের প্রতি আল্লাহ
অনুগ্রহ ও মেহেরবাণী করেছেন? (সূরা আন'আম, ৬ ঃ ৫৩) অর্থাৎ তারা বিস্মিত
হয়েছে যে, কি করে এ দুর্বল লোকগুলি হিদায়াত প্রাপ্ত হয়েছে!