সূরা ৩৯ : যুমার
৩৮৩
পারা ২৪
তাহলে তাঁর কথাকে তারা ভুল মনে করতনা। যে ব্যক্তি আল্লাহকে সবকিছুর
উপর ক্ষমতাবান মনে করে সে'ই আল্লাহকে সম্মান করে ও তাঁর মর্যাদা দেয়।
আর যে এ বিশ্বাস রাখেনা সে আল্লাহকে সম্মান করেনা। (তাবারী ২১/৩২১) এই
আয়াত সম্পর্কে বহু হাদীস এসেছে।
এ ধরনের আয়াতের ব্যাপারে পূর্ব যুগীয় সৎ লোকদের নীতিও এটাই ছিল যে,
যেভাবে এবং যে ভাষায় ও শব্দে এটা এসেছে সেভাবেই এবং সেই শব্দগুলির
সাথেই তাঁরা এটা মেনে নিতেন। এর অবস্থা তাঁরা অনুসন্ধান করতেননা এবং
তাতে কোন পরিবর্তন পরিবর্ধনও করতেননা।
এ আয়াতের তাফসীরে সহীহ বুখারীতে আবদুল্লাহ ইবন মাসউদ (রাঃ) হতে
বর্ণিত আছে যে, ইয়াহুদীদের একজন বড় আলেম রাসূলুল্লাহ সাল্লাল্লাহু 'আলাইহি
ওয়া সাল্লামের নিকট এসে বলে : হে মুহাম্মাদ সাল্লাল্লাহু 'আলাইহি ওয়া সাল্লাম!
আমরা এটা (লিখিত) পাচ্ছি যে, মহামহিমান্বিত আল্লাহ সপ্ত আকাশকে এক
আঙ্গুলের উপর রাখবেন এবং যমীনগুলিকে রাখবেন এক আঙ্গুলের উপর, আর
বৃক্ষরাজিকে রাখবেন এক আঙ্গুলের উপর এবং পানি ও মাটিকে রাখবেন এক
আঙ্গুলের উপর। আর বাকী সমস্ত মাখলুককে রাখবেন এক আঙ্গুলের উপর।
অতঃপর তিনি বলবেন : আমিই সব কিছুর মালিক ও বাদশাহ। রাসূলুল্লাহ
সাল্লাল্লাহু 'আলাইহি ওয়া সাল্লাম তার কথার সত্যতায় হেসে ফেলেন, এমনকি
তাঁর পবিত্র মাড়ি প্রকাশিত হয়ে পড়ে। তারপর তিনি নিম্নের আয়াতটি
তিলাওয়াত করেন:
وَ مَا قَدَرُوا اللهَ حَقَّ قَدْرِهِ * وَ الْأَرْضُ جَمِيعًا قَبْضَتُهُ يَوْمَ الْقِيمَةِ
আল্লাহর যথোচিত সম্মান করেনা। কিয়ামাত দিবসে সমস্ত পৃথিবী থাকবে তাঁর
হাতের মুষ্টিতে। (ফাতহুল বারী ৮/৪১২, ১৩/৪০৪, আহমাদ ১/৪২৯, মুসলিম
৪/২১৪৭, তিরমিযী ৯/১১২, নাসাঈ ৬/৪৪৬)
আবূ হুরাইরাহ (রাঃ) হতে বর্ণিত আছে যে, তিনি রাসূলুল্লাহ সাল্লাল্লাহু
'আলাইহি ওয়া সাল্লামকে বলতে শুনেছেন : আল্লাহ যমীনকে কজায়ত্ব করে নিবেন
এবং আসমানকে ডান হাতে মুষ্টিবদ্ধ করবেন। অতঃপর বলবেন : আমিই
বাদশাহ। যমীনের বাদশাহরা কোথায়? (ফাতহুল বারী ৮/৪১৩, মুসলিম ৪/২১৪৮)
ইবন উমার (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : কিয়ামাতের দিন আল্লাহ তাবারাকা ওয়া তা'আলা যমীনগুলি
এক অঙ্গুলীর উপর রাখবেন এবং আকাশমণ্ডলী তাঁর ডান হাতে থাকবে। অতঃপর
তিনি বলবেন : আমিই বাদশাহ। (ফাতহুল বারী ১৩/৪০৪)