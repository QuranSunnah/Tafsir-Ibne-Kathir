--- OCR Start ---
সূরা ৩৯ : যুমার
৩৩৭
পারা ২৩
আলী (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন: জান্নাতে এমন কক্ষসমূহ রয়েছে যেগুলির ভিতরের অংশ বাহির
হতে এবং বাহিরের অংশ ভিতর হতে দেখা যায়। তখন একজন বেদুইন জিজ্ঞেস
করলঃ হে আল্লাহর রাসূল সাল্লাল্লাহু 'আলাইহি ওয়া সাল্লাম! এগুলি কাদের জন্য?
তিনি জবাবে বললেন: এগুলি তাদের জন্য যারা কথাবার্তায় কোমল হয়,
(ক্ষুধার্তকে) আহার করায় এবং রাত্রিকালে যখন লোকেরা ঘুমিয়ে থাকে তখন
উঠে (তাহাজ্জুদ) সালাত আদায় করে। (আহমাদ ১/১৫৫, তিরমিযী ৭/২৩১)
ইমাম তিরমিযী (রহঃ) হাদীসটিকে হাসান গারীব বলেছেন।
সাহল ইবন সা'দ (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন: জান্নাতীরা একে অপরের দিকে তাকিয়ে দেখবে
যেমনভাবে তোমরা আকাশের প্রান্তে তারকাগুলি দেখে থাক। তিনি বলেন, আমি
বিষয়টি নুমান ইব্‌ন আবী আইয়াশকে (রহঃ) জানালে তিনি বললেন, আমি আবূ
সাঈদ খুদরীকে (রাঃ) এভাবে বর্ণনা করতে শুনেছি : তুমি যেমনভাবে পূর্বের
কিংবা পশ্চিমের আকাশের দিকচক্রবাল দেখতে পাও। (আহমাদ ৫/৩৪০,
ফাতহুল বারী ১১/৪২৪, মুসলিম ৪/২১৭৭)
ইমাম আহমাদ (রহঃ) বর্ণনা করেন, ফাজারা (রহঃ) আমাদের কাছে বর্ণনা
করেছেন, হুলাইহ (রহঃ) আমাদের কাছে বলেছেন, তিনি হিলাল ইব্‌ন আলী
(রহঃ) হতে, তিনি 'আতা ইব্‌ন ইয়াসার (রহঃ) হতে, তিনি আবূ হুরাইরাহ (রাঃ)
হতে বর্ণনা করেন যে, রাসূল সাল্লাল্লাহু 'আলাইহি ওয়া সাল্লাম বলেছেন :
জান্নাতীরা জান্নাতের উঁচু উঁচু স্থান থেকে একে অপরকে দেখতে পাবে, তোমরা
যেমন কোন উঁচু স্থান থেকে দিগন্ত রেখার উজ্জ্বল তারকাসমূহ দেখতে পাও।
তাদের মাঝের মর্যাদার স্তরও এমনি দূরত্বের হবে।
তারা প্রশ্ন করলেন : হে আল্লাহর রাসূল সাল্লাল্লাহু 'আলাইহি ওয়া সাল্লাম!
আপনি যাদের কথা বলছেন তারা কি জান্নাতে যে নাবী/রাসূলগণ থাকবেন তাদের
মর্যাদার ব্যাপারে বলছেন? তিনি বললেন : না, যাঁর হাতে আমার প্রাণ তাঁর শপথ!
বরং তারা হল ঐ সমস্ত লোক যারা আল্লাহ এবং তাঁর নাবী/রাসূলগণের উপর ঈমান
এনেছে। (আহমাদ ২/৩৩৯, তিরমিযী ৭/২৭২) মহান আল্লাহ বলেনঃ
a تَجْرِي مِنْ تَحْتِهَا الْأَنْهُرُهُ وَعْدَ اللَّهِ لَا يُخْلِفُ اللَّهُ الْمِيْعَادَ
পাদদেশে নদী প্রবাহিত এবং তা এমন যে, যেখানে ইচ্ছা সেখানে পৌঁছাতে পারে
এবং যখন যতটুকু ইচ্ছা প্রবাহিত করতে পারে। মু'মিন বান্দাদেরকে আল্লাহ এর
প্রতিশ্রুতি দিয়েছেন। আর আল্লাহ তা'আলা কখনও তাঁর প্রতিশ্রুতি ভঙ্গ করেননা।
--- OCR End ---