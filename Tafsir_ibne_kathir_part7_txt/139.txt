সূরা ৩৬ : ইয়াসীন
১৩৯
পারা ২২
قَدَّمُوا এর অর্থ হচ্ছে ‘তাদের আমল' এবং وَآثَارَهُمْ এর অর্থ হচ্ছে 'তাদের
পথচিহ্ন'। (তাবারী ২০/৪৯৭) হাসান (রহঃ) এবং কাতাদাহও (রহঃ) অনুরূপ
মতামত ব্যক্ত করেছেন। কাতাদাহ (রহঃ) বলেনঃ হে ইব্‌ন আদম! যদি আল্লাহ
তাবারাকা ওয়া তা'আলা তোমার কোন কাজ হতে উদাসীন থাকতেন তাহলে
বাতাস তোমার যে পদচিহ্নগুলি মিটিয়ে দেয় সেগুলি হতে তিনি উদাসীন
থাকতেন। (তাবারী ২০/৪৯৯) আসলে তিনি তোমার কোন আমল হতেই গাফিল
বা উদাসীন নন। তোমার যতগুলি পদক্ষেপ তাঁর আনুগত্যের কাজে অথবা
বিরোধিতার মধ্যে পড়ে তা সবই তাঁর কাছে লিখিত হয়। তোমাদের মধ্যে যার
পক্ষে সম্ভব সে যেন আল্লাহর আনুগত্যের দিকে পা বাড়ায়। এই অর্থের বহু
হাদীস রয়েছে।
প্রথম হাদীস : যাবির ইব্‌ন আবদুল্লাহ (রাঃ) হতে বর্ণিত আছে যে, মাসজিদে
নববীর আশেপাশে কিছু জায়গা খালি ছিল। তখন বানু সালামাহ গোত্র তাদের
মহল্লা হতে উঠে এসে মাসজিদের নিকটবর্তী জায়গায় বসবাস করার ইচ্ছা করে।
এ খবর রাসূলুল্লাহ সাল্লাল্লাহু 'আলাইহি ওয়া সাল্লামের কাছে পৌঁছলে তিনি
তাদেরকে বলেন : আমি জানতে পেরেছি যে, তোমরা মাসজিদের কাছাকাছি বাস
করতে চাও এটা কি সত্য? তারা উত্তরে বলে : হ্যাঁ। রাসূলুল্লাহ সাল্লাল্লাহু
'আলাইহি ওয়া সাল্লাম তাদেরকে বললেনঃ হে বানু সালামাহ! তোমরা তোমাদের
বাড়ীতেই অবস্থান কর। তোমাদের পদক্ষেপ আল্লাহ তা'আলার কাছে লিখিত
হয়। এ কথা তিনি দুইবার বললেন (আহমাদ ৩/৩৩২, মুসলিম ১/৪৬২)
দ্বিতীয় হাদীস : আবদুল্লাহ ইব্‌ন আমর (রাঃ) হতে বর্ণিত, তিনি বলেন :
একটি লোক মাদীনায় মারা যান। রাসূলুল্লাহ সাল্লাল্লাহু 'আলাইহি ওয়া সাল্লাম
তাঁর জানাযার সালাত আদায় করেন। অতঃপর তিনি বলেন : হায়! সে যদি
নিজের জন্মস্থান ছাড়া অন্য কোন স্থানে মারা যেত তাহলে কতই না ভাল হত!
তখন এক লোক জিজ্ঞেস করলেন: কেন? উত্তরে তিনি বললেন : যখন কোন
মুসলিম তার জন্মস্থান থেকে দূরে কোথাও মারা যায় তখন তার জন্মস্থান থেকে ঐ
স্থান পর্যন্ত স্থান মাপা হয় এবং সেই পরিমান দীর্ঘ জায়গা জান্নাতে তার স্থান লাভ
হয়। (আহামদ ২/১৭৭, নাসাঈ ৪/৭, ইন্ন মাজাহ ১/৫১৫)
সাবিত (রাঃ) হতে বর্ণিত, তিনি বলেন : আমি সালাত আদায় করার জন্য
আনাসের (রাঃ) সাথে চলতে থাকি। আমি লম্বা লম্বা পা ফেলে তাড়াতাড়ি চলতে
থাকি। তখন তিনি আমার হাত ধরে নেন এবং তার সাথে ধীরে ধীরে হালকা