--- OCR Start ---
সূরা ৪৮: ফাতহ
৭৭৫
পারা ২৬
ওটা নিয়ে গিয়ে হুদাইবিয়ার কূপে নিক্ষেপ করেন। তখন ঐ কূপের পানি উত্থলে
উঠতে শুরু করে, এমন কি ঐ পানি সবারই পিপাসা মিটানোর জন্য যথেষ্ট হয়ে
যায়। যাবিরকে (রাঃ) জিজ্ঞেস করা হয় : ঐ দিন আপনারা কতজন ছিলেন?
উত্তরে তিনি বলেন: ঐ দিন আমরা চৌদ্দশ' জন ছিলাম। কিন্তু যদি আমরা এক
লক্ষও হতাম তবুও ঐ পানি আমাদের জন্য যথেষ্ট হত। (ফাতহুল বারী ৭/৫০৪)
সহীহ বুখারী ও সহীহ মুসলিমের অন্য এক রিওয়ায়াতে যাবির (রাঃ) হতে
বর্ণিত আছে যে, ঐ সময় তাঁদের সংখ্যা ছিল পনের শ'।
ইমাম বুখারী (রহঃ) তার গ্রন্থে বলেন যে, সাঈদ ইব্‌ন্ন মুসাইয়িবকে (রহঃ)
কাতাদাহ (রহঃ) জিজ্ঞেস করেন: রিযওয়ানে বাইয়াত নেয়ার সময় মোট কতজন
সাহাবী উপস্থিত ছিলেন? সাঈদ (রহঃ) উত্তরে বলেন : ১৫০০ জন। কাতাদাহ
(রহঃ) বলেন: যাবির ইব্‌ন আবদুল্লাহ (রাঃ) বলেন যে, তারা ছিলেন ১৪০০
জন। সাঈদ (রহঃ) বলেনঃ তিনি ভুলে গেছেন। তিনিই আমাকে বলেছিলেন যে,
তারা ছিলেন ১৫০০ জন। (ফাতহুল বারী ৭/৫০৭) ইমাম বাইহাকী (রহঃ) মন্তব্য
করেন যে, প্রকৃতপক্ষে তাঁদের সংখ্যা পনের শতই ছিল এবং যাবিরের (রাঃ)
প্রথম উক্তি এটাই ছিল। অতঃপর তার মনে কিছু সন্দেহ জাগে এবং তিনি তাঁদের
সংখ্যা চৌদ্দশ বলতে শুরু করেন। (দালায়িলুল নাবুওয়াহ ৪/৯৭)
রিযওয়ানের চুক্তির পিছনে নিহিত কারণ
মুহাম্মাদ ইব্‌ন্ন ইসহাক ইন্ন ইয়াসার (রহঃ) স্বীয় সীরাত গ্রন্থে বর্ণনা করেছেন
ঃ অতঃপর রাসূলুল্লাহ সাল্লাল্লাহু 'আলাইহি ওয়া সাল্লাম উমারকে (রাঃ) ডেকে
পাঠালেন যে, তিনি যেন মাক্কায় গিয়ে কুরাইশ নেতৃবর্গকে বলেন : রাসূলুল্লাহ
সাল্লাল্লাহু 'আলাইহি ওয়া সাল্লাম যুদ্ধের উদ্দেশে আসেননি, বরং শুধু বাইতুল্লাহয়
উমরাহ করার উদ্দেশে এসেছেন। উমার (রাঃ) রাসূলুল্লাহ সাল্লাল্লাহু 'আলাইহি
ওয়া সাল্লামের এ প্রস্তাবের পরিপ্রেক্ষিতে বললেন : হে আল্লাহর রাসূল সাল্লাল্লাহু
'আলাইহি ওয়া সাল্লাম! আমার ধারণামতে এ কাজের জন্য উসমান ইব্‌ন
আফফানকে (রাঃ) মাক্কায় আবু সুফিয়ান এবং কুরাইশ নেতাদের কাছে পাঠানো
উচিত। মাক্কায় আমার বংশের এখন কেহ নেই। অর্থাৎ বানু আদ্দী ইব্‌ন কা'বের
গোত্রের লোকেরা নেই যারা সহযোগিতা করত। কুরাইশদের সাথে আমার যা.
কিছু হয়েছে তাতো আপনার অজানা নেই। তারাতো আমার উপর ভীষণ
রাগান্বিত অবস্থায় রয়েছে। তারা আমাকে পেলে জীবিত অবস্থায় ছেড়ে দিবেনা।
রাসূলুল্লাহ সাল্লাল্লাহু 'আলাইহি ওয়া সাল্লাম উমারের (রাঃ) এ মতকে যুক্তিযুক্ত
মনে করলেন এবং উসমানকে (রাঃ) আবূ সুফিয়ান (রাঃ) এবং অন্যান্য কুরাইশ
--- OCR End ---