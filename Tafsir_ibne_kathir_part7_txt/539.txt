সূরা ৪২: শূরা
৫৩৯
পারা ২৫
$$اللَّهُ رَبُّنَا وَرَبُّكُمْ$$ ষষ্ঠ হুকুম হচ্ছে ঃ তুমি বল, সত্য মা‘বৃদ একমাত্র আল্লাহ।
তিনি আমাদের রাব্ব এবং তোমাদেরও রাব্ব। তিনি সবারই পালনকর্তা ও
আহারদাতা। আমরা খুশি মনে তাঁকে এবং তাঁর গুণাবলীকে স্বীকার করছি। খুশি
মনে কেহ কেহ তাঁর দিকে ঝুঁকে না পড়লেও প্রকৃতপক্ষে সবকিছুই তাঁর সামনে
ঝুঁকে রয়েছে এবং সাজদাহয় পড়ে আছে।
$$وَلَنَا أَعْمَالُنَا وَلَكُمْ أَعْمَالُكُمْ$$
আমল আমাদের সাথে এবং তোমাদের আমল তোমাদের সাথে। আমাদের ও
তোমাদের মধ্যে কোনই সম্পর্ক নেই। যেমন অন্য আয়াতে মহান আল্লাহ বলেন:
$$وَإِنْ كَذَّبُوكَ فَقُلْ لِي عَمَلِي وَلَكُمْ عَمَلُكُمْ أَنْتُمْ بَرِئُونَ مِمَّا أَعْمَلُ وَ
أَنَا بَرِيءٌ مِّمَّا تَعْمَلُونَ$$
আর (এতদসত্ত্বেও) যদি তারা তোমাকে মিথ্যা সাব্যস্ত করতে থাকে তাহলে
তুমি বলে দাও : আমার কর্মফল আমি পাব, আর তোমাদের কর্মফল তোমরা
পাবে। তোমরা আমার কৃতকর্মের জন্য দায়ী নও, আর আমিও তোমাদের কর্মের
জন্য দায়ী নই। (সূরা ইউনুস, ১০:৪১)
$$لَا حُجَّةَ بَيْنَنَا وَبَيْنَكُمْ$$ অষ্টম হুকুম হচ্ছে, তুমি বলে দাও : আমাদের ও
তোমাদের মধ্যে কোন ঝগড়া-বিবাদ নেই, নেই কোন তর্ক-বিতর্কের প্রয়োজন।
সুদ্দী (রহঃ) বলেন যে, এ হুকুম মাক্কায় ছিল। মাদীনায় আগমনের পর জিহাদের
হুকুম নাযিল হয়। খুব সম্ভব এটাই ঠিক। কেননা এটা মাক্কী আয়াত; আর
জিহাদের আয়াতগুলি (২২ ঃ ৩৯-৪০) অবতীর্ণ হয় মাদীনায় হিজরাতের পর।
$$اللَّهُ يَجْمَعُ بَيْنَنَا$$ নবম হুকুম হচ্ছে, বলে দাও : কিয়ামাতের দিন আল্লাহ
সকলকেই একত্রিত করবেন। যেমন অন্য আয়াতে রয়েছে:
$$قُلْ يَجْمَعُ بَيْنَنَا رَبُّنَا ثُمَّ يَفْتَحُ بَيْنَنَا بِالْحَقِّ وَهُوَ الْفَتَّاحُ الْعَلِيمُ$$
বল : আমাদের রাব্ব আমাদেরকে একত্রিত করবেন, অতঃপর তিনি আমাদের
মধ্যে ন্যায়ের সাথে ফাইসালা করে দিবেন, তিনিই শ্রেষ্ঠ ফাইসালাকারী, সর্বজ্ঞ।
(সূরা সাবা, ৩৪ : ২৬)