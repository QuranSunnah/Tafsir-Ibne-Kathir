সূরা ৪৮ : ফাত্‌হ
৮০৪
পারা ২৬
তাঁকে বলল : শুনুন জনাব, দু'টি ব্যাপার রয়েছে, হয়তো আপনি বিজয়ী হবেন
এবং তারা (কুরাইশরা) পরাজিত হবে, নয়তো তারাই বিজয়ী হবে এবং আপনি
হবেন পরাজিত। যদি প্রথম ব্যাপারটি ঘটে অর্থাৎ আপনি বিজয় লাভ করেন এবং
তারা হয় পরাজিত, তাতেই বা কি হবে? তারাতো আপনারই কাওম। আর
আপনি কি এটা কখনও শুনেছেন যে, কেহ তার কাওমকে ধ্বংস করেছে? আর
যদি দ্বিতীয় ব্যাপারটি ঘটে যায় অর্থাৎ আপনি হন পরাজিত এবং তারা হয় বিজয়ী
তাহলেতো আমার মনে হয় যে, আজ যে সমস্ত মর্যাদাহীন লোকেরা আপনার
পাশে রয়েছে তারা সবাই আপনাকে ছেড়ে পালাবে।
ঐ সময় আবূ বাকর (রাঃ) রাসূলুল্লাহ সাল্লাল্লাহু 'আলাইহি ওয়া সাল্লামের
পিছনে বসেছিলেন। তিনি চুপ থাকতে না পেরে বলে উঠলেন : যাও, 'লাত' এর
(দেবী) স্তন চুষতে থাক! তুমি কি মনে কর যে, আমরা রাসূলুল্লাহ সাল্লাল্লাহু
'আলাইহি ওয়া সাল্লামকে ছেড়ে পালাব? উরওয়া রাসূলুল্লাহ সাল্লাল্লাহু 'আলাইহি
ওয়া সাল্লামকে জিজ্ঞেস করল : এটা কে? তিনি উত্তরে বললেন : এটা আবূ
কুহাফার পুত্র। উরওয়া তখন আবূ বাকরকে (রাঃ) লক্ষ্য করে বলল : যদি পূর্বে
আমার উপর তোমার অনুগ্রহ না থাকত তাহলে আমি অবশ্যই তোমাকে এর
সমুচিত শিক্ষা দিতাম! এরপর আরও কিছু বলার জন্য উরওয়া রাসূলুল্লাহ
সাল্লাল্লাহু 'আলাইহি ওয়া সাল্লামের দাড়ি স্পর্শ করল। মুগীরা ইব্‌ন শু'বা সেখানে
মাথায় হেলমেট এবং হাতে খোলা তরবারীসহ রাসূল রাসূলুল্লাহ সাল্লাল্লাহু
'আলাইহি ওয়া সাল্লামের কাছেই দাঁড়ানো ছিলেন। তিনি উরওয়ার এ বেআদবী
সহ্য করতে পারলেননা। তার হাতে থাকা তরবারীর বাট দ্বারা তার হাতে আঘাত
করে বললেন : তোমার হাত দূরে রাখ, রাসূলুল্লাহ সাল্লাল্লাহু 'আলাইহি ওয়া
সাল্লামের দেহ স্পর্শ করনা। উরওয়া তখন তাঁকে বলল : তুমি বড়ই কর্কশভাষী
ও বাঁকা লোক। এ দেখে রাসূলুল্লাহ সাল্লাল্লাহু 'আলাইহি ওয়া সাল্লাম মুচকি
হাসলেন। উরওয়া জিজ্ঞেস করল : এটা কে? উত্তরে তিনি বললেন : এটা
তোমার ভ্রাতুস্পুত্র মুগীরা ইব্‌ন শু'বা (রাঃ)। উরওয়া তখন মুগীরাকে (রাঃ) বলল
: তুমি বিশ্বাসঘাতক।
ঘটনা এই যে, অজ্ঞতার যুগে মুগীরা (রাঃ) কাফিরদের একটি দলের সাথে
ছিলেন। সুযোগ পেয়ে তিনি তাদেরকে হত্যা করেন এবং তাদের মাল-ধন নিয়ে
রাসূলুল্লাহ সাল্লাল্লাহু 'আলাইহি ওয়া সাল্লামের নিকট হাযির হন এবং ইসলাম
কবুল করেন। রাসূলুল্লাহ সাল্লাল্লাহু 'আলাইহি ওয়া সাল্লাম তাকে বলেন : তোমার
ইসলাম আমি মঞ্জুর করলাম বটে, কিন্তু এই সম্পদের সাথে আমার কোন সম্পর্ক