সূরা ৪০ : মু'মিন
৪১৮
পারা ২৪
একাধিক তাফসীরকারক হতে বর্ণিত আছে যে, আরশ রক্তিম বর্ণের মণি-
মাণিক্য দ্বারা নির্মিত। এর দু'টি প্রান্তের প্রশস্ততা পঞ্চাশ হাজার বছরের পথের
দূরত্বের সমান। আর এর উচ্চতা হল সপ্তম যমীন হতে পঞ্চাশ হাজার বছরের
পথ। আল্লাহ তা'আলা বলেনঃ
যার প্রতি ইচ্ছা অহী প্রেরণ করেন। যেমন অন্য জায়গায় তিনি বলেনঃ
$$ يُلْقِي الرُّوحَ مِنْ أَمْرِهِ عَلَى مَنْ يَشَاءُ مِنْ عِبَادِهِ $$
$$ يُنَزِّلُ الْمَلَبِكَةَ بِالرُّوحِ مِنْ اَمْرِهِ عَلَى مَنْ يَشَاءُ مِنْ عِبَادِهِ أَنْ $$
$$ انْذِرُوا أَنَّهُ لَا إِلَهَ إِلَّا أَنَا فَاتَّقُوْنِ $$
তিনি তাঁর বান্দাদের মধ্যে যার প্রতি ইচ্ছা নির্দেশ সম্বলিত অহীসহ
মালাক/ফেরেশতা প্রেরণ করেন, এই মর্মে সতর্ক করার জন্য, আমি ছাড়া কোন
ইলাহ নেই; সুতরাং আমাকে ভয় কর। (সূরা নাহল, ১৬: ২) আর এক জায়গায়
বলা হয়েছে:
$$ وَ إِنَّهُ لَتَنْزِيلُ رَبِّ الْعَلَمِينَ. نَزَلَ بِهِ الرُّوْحُ الْأَمِينُ. عَلَى قَلْبِكَ $$
$$ لِتَكُونَ مِنَ الْمُنْذِرِينَ $$
নিশ্চয়ই ইহা (আল কুরআন) জগতসমূহের রাব্ব হতে অবতারিত। জিবরাঈল
ইহা নিয়ে অবতরণ করেছে তোমার হৃদয়ে, যাতে তুমি সতর্ককারী হতে পার।
(সূরা শু'আরা, ২৬ : ১৯২-১৯৪) এ জন্যই মহামহিমান্বিত আল্লাহ এখানে বলেনঃ
$$ لِيُنْذِرَ يَوْمَ الثَّلَاقِ $$ যাতে সে সতর্ক করতে পারে কিয়ামাত দিবস সম্পর্কে।
আলী ইব্‌ন আবী তালহা (রহঃ) বর্ণনা করেন, ইব্‌ন আব্বাস (রাঃ) বলেন যে,
$$ يَوْمَ الثَّلَاقِ $$ কিয়ামাতের নামসমূহের মধ্যে একটি নাম, যা হতে আল্লাহ তা'আলা
স্বীয় বান্দাদেরকে ভয় প্রদর্শন করছেন। (তাবারী ২১/৩৬৪) ইহা হল ঐ দিন যে
দিন প্রত্যেকে তার আমলনামা দেখতে পাবে, তা ভাল হোক অথবা খারাপ
হোক। মহাপ্রতাপান্বিত আল্লাহ বলেনঃ
$$ يَوْمَ هُمْ يُرِزُونَ لَا يَخْفَى عَلَى اللَّهِ مِنْهُمْ شَيْءٌ $$
তাদের কিছুই গোপন থাকবেনা। অর্থাৎ সবাই আল্লাহ তা'আলার সামনে থাকবে।