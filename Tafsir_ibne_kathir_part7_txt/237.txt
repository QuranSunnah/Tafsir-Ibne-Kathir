সূরা ৩৭ : সাফ্ফাত
২৩৭
পারা ২৩
নির্ভর করে তার জন্য আল্লাহই যথেষ্ট, আল্লাহ তাঁর ইচ্ছা পূরণ করবেনই, আল্লাহ
সব কিছুর জন্য স্থির করেছেন নির্দিষ্ট মাত্রা। (সূরা তালাক, ৬৫ : ২-৩)
এই আয়াত দ্বারা আলেমগণ দলীল গ্রহণ করেছেন যে, কোন কাজের আদেশ
করার পর তা কার্যকর করার পূর্বেই হুকুম জারী হলে পূর্বেরটি রহিত হয়ে যায়।
অবশ্য মু'তাযিলা সম্প্রদায় এটা মানেনা। এখানে দলীল গ্রহণের কারণ প্রকাশমান।
কেননা ইবরাহীমকে (আঃ) নির্দেশ দেয়া হয় যে, তিনি যেন তাঁর পুত্রকে কুরবানী
করেন। অতঃপর যবাহ করার পূর্বেই ফিদিয়ার মাধ্যমে এ হুকুম রহিত করে দেয়া
হয়। উদ্দেশ্য ছিল এটাই যে, ইবরাহীমকে (আঃ) ধৈর্য ও আদিষ্ট কাজ প্রতিপালনে
সদা প্রস্তুত থাকার উপর বিনিময় প্রদান করা। এ জন্যই ইরশাদ হয়েছে:
إِنَّ هَذَا لَهُوَ الْبَلْوُا الْمُبِينُ
হুকুম এবং অপর দিকে তা প্রতিপালন। এ জন্যই মহান আল্লাহ ইবরাহীমের
(আঃ) প্রশংসায় বলেনঃ
وَ إِبْرَاهِيمَ الَّذِي وَلَّى
এবং ইবরাহীম, যে পালন করেছিল তার দায়িত্ব? (সূরা নাজম, ৫৩ ঃ ৩৭)
সাফিয়িআহ বিন্ত শাইবাহ (রহঃ) বর্ণনা করেন: বানী সুলাইম গোত্রের এক
মহিলা, যিনি আমাদের পরিবারের প্রায় সবারই ধাত্রী হিসাবে কাজ করতেন,
আমাকে বলেন যে, একবার রাসূল সাল্লাল্লাহু 'আলাইহি ওয়া সাল্লাম উসমান ইব্‌ন
তালহাকে (রাঃ) ডেকে পাঠান। কোন এক অনুষ্ঠানে তিনি (ঐ মহিলা) উসমানকে
(রাঃ) এ ব্যাপারে জিজ্ঞেস করেন : রাসূল সাল্লাল্লাহু 'আলাইহি ওয়া সাল্লাম ঐ
দিন কেন আপনাকে ডেকে পাঠিয়েছিলেন? তিনি উত্তরে বললেন, রাসূল সাল্লাল্লাহু
'আলাইহি ওয়া সাল্লাম আমাকে বলেছিলেন : কা'বা ঘরে প্রবেশ করে আমি
ভেড়ার শিং দেখেছি। কিন্তু ওটা তোমাকে ঢেকে রাখতে বলার কথা আমি ভুলে
গেছি। যাও, ওটা ঢেকে দাও। কা'বা ঘরে এমন কোন জিনিস থাকা ঠিক নয়
যাতে সালাত আদায়কারীর সালাতে অসুবিধা সৃষ্টি হয়।
সুফিয়ান সাওরী (রহঃ) বলেন যে, ওটা কা'বা ঘরেই ছিল। পরবর্তীকালে
কা'বা ঘরে আগুন লাগায় ওটা পুড়ে যায়। (আহমাদ ৪/৬৮) এর দ্বারাও
ইসমাঈলের (আঃ) কুরবানী হওয়ার প্রমাণ মিলে। কেননা উক্ত শিং তখন থেকে
ইসলামের আবির্ভাব পর্যন্ত কুরাইশদের মধ্যে উত্তরাধিকার সূত্রে রক্ষিত ছিল।
এসব ব্যাপারে আল্লাহ তা'আলাই সবচেয়ে ভাল জানেন।