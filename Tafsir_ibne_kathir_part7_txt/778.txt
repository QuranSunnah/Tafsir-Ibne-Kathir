সূরা ৪৮ : ফাহ
৭৭৮
পারা ২৬

সালামাহ ইব্‌ন আকওয়া (রাঃ) হতে বর্ণিত, তিনি বলেন: আমি গাছের নীচে
রাসূলুল্লাহ সাল্লাল্লাহু 'আলাইহি ওয়া সাল্লামের হাতে বাইআত করেছিলাম।
ইয়াযীদ (রহঃ) তাকে জিজ্ঞেস করেন ঃ হে আবূ মাসলামাহ (রাঃ)! আপনারা
কিসের উপর বাইআত করেছিলেন? উত্তরে তিনি বলেন : আমরা মৃত্যুর উপর
বাইআত করেছিলাম। (ফাতহুল বারী ৬/১৩৬)
সালামাহ (রাঃ) হতেই বর্ণিত, তিনি বলেনঃ হুদাইবিয়ার দিন আমি রাসূলুল্লাহ
সাল্লাল্লাহু 'আলাইহি ওয়া সাল্লামের হাতে বাইআত করে পাশে সরে আসি। তখন
রাসূলুল্লাহ সাল্লাল্লাহু 'আলাইহি ওয়া সাল্লাম আমাকে বলেন : হে সালামাহ! তুমি
বাইআত করবেনা? আমি জবাবে বললাম : আমি বাইআত করেছি। তিনি বললেন
: এসো, বাইআত কর। আমি তখন তাঁর কাছে গিয়ে আবার বাইআত করি।
তাঁকে জিজ্ঞেস করা হয় : হে সালামাহ (রাঃ)! আপনি কিসের উপর বাইআত
করেন? উত্তরে তিনি বলেন : মৃত্যুর উপর। (ফাতহুল বারী ১৩/২১১, মুসলিম
৩/১৪৮৬) এ ছাড়া ইমাম বুখারী (রহঃ) আব্বাদ ইব্‌ন তামীম (রাঃ) থেকে বর্ণনা
করেন যে, ঐ বাইয়াত ছিল মৃত্যুর উপর। (ফাতহুল বারী ৬/১৩৬)
সালামাহ ইব্‌ন আকওয়া (রাঃ) আরও বলেন : রাসূল সাল্লাল্লাহু 'আলাইহি
ওয়া সাল্লামের সাথে আমরা যখন হুদাইবিয়ায় পৌঁছি তখন আমাদের সংখ্যা ছিল
এক হাযার চার শত। আমরা একটি কূপের কাছে পৌঁছি যে কূপে এতটুকু পানি
ছিল যে, পঞ্চাশটি বকরীর পিপাসা মিটানোর জন্যও যথেষ্ট ছিলনা। অতঃপর
রাসূলুল্লাহ সাল্লাল্লাহু 'আলাইহি ওয়া সাল্লাম ওর পাশে বসে দু'আ করলেন এবং
তাতে থুথু নিক্ষেপ করেন। তখন ওর পানি উথলে ওঠে। ঐ পানি আমরাও পান
করি এবং আমাদের জন্তুগুলোকেও পান করাই। ঐদিন আমরা চৌদ্দশ' জন
ছিলাম। অতঃপর তিনি লোকদের বাইআত নিতে শুরু করেন। ঐ প্রথম দলে
আমিও ছিলাম। রাসূল সাল্লাল্লাহু 'আলাইহি ওয়া সাল্লাম আমার দিকে তাকিয়ে
বলেন : হে সালামাহ! তুমি বাইআত করবেনা? আমি জবাবে বললাম : হে
আল্লাহর রাসূল সাল্লাল্লাহু 'আলাইহি ওয়া সাল্লাম! প্রথমে যারা বাইআত
করেছিলেন আমিও তাদের সাথে বাইআত করেছি। যখন অর্ধেকের মত লোকের
বাইয়াত নেয়া হয় তখন রাসূল সাল্লাল্লাহু 'আলাইহি ওয়া সাল্লাম বললেন : হে
সালামাহ! তুমি বাইয়াত নিবেনা? তখন আমি বললাম : হে আল্লাহর রাসূল
সাল্লাল্লাহু 'আলাইহি ওয়া সাল্লাম! প্রথমে যারা বাইআত করেছিলেন আমিও
তাদের সাথে বাইআত করেছিলাম।
তিনি বললেন : তুমি আবার বাইয়াত নাও। সুতরাং আমি আবার তাঁর কাছে
বাইয়াত নিলাম। তিনি লক্ষ্য করলেন যে, আমি যুদ্ধের বর্ম পরিহিত নই। তাই