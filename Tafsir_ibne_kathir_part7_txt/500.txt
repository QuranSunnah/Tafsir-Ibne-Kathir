সূরা ৪১ : ফুসসিলাত
৫০০
পারা ২৪
দেয় যে, যখন কুরআন পাঠ করা হবে তখন যেন শোরগোল ও হৈ চৈ শুরু করে
দেয়া হয়। যেমন হাততালি দেয়া, বাঁশী বাজানো এবং চিৎকার করা। কুরাইশরা
তাই করত। তারা দোষারোপ করত, অস্বীকার করত, শত্রুতা করত এবং এটাকে
নিজেদের বিজয় লাভের কারণ মনে করত। প্রত্যেক অজ্ঞ, মূর্খ কাফিরের এই
একই অবস্থা যে, তার কুরআন শুনতে ভাল লাগেনা। এ জন্যই এর বিপরীত
করতে আল্লাহ তা'আলা মু'মিনদের নির্দেশ দিয়ে বলেনঃ
وَإِذَا قُرِئَ الْقُرْآنُ فَاسْتَمِعُوا لَهُ وَانْصِتُوا لَعَلَّكُمْ تُرْحَمُوْنَ
যখন কুরআন পাঠ করা হয় তখন তোমরা মনোযোগের সাথে তা শ্রবণ করবে
এবং নীরব নিশ্চুপ হয়ে থাকবে, হয়তো তোমাদের প্রতি দয়া ও অনুগ্রহ প্রদর্শন
করা হবে। (সূরা আ'রাফ, ৭ঃ ২০৪)
فَلَنُذِيقَنَّ الَّذِينَ كَفَرُوا عَذَابًا شَدِيدًا وَلَنَجْزِيَنَّهُمْ أَسْوَا الَّذِي كَانُوا يَعْمَلُونَ
কাফিরদেরকে ধমকানো হচ্ছে যে, কুরআনুল হাকীমের বিরোধিতা করার কারণে
তাদেরকে কঠিন শাস্তি প্রদান করা হবে। আর অবশ্যই তারা তাদের দুষ্কর্মের
শাস্তি আস্বাদন করবে। আল্লাহর এই শত্রুদের জন্য বিনিময় হল জাহান্নামের
আগুন। এর মধ্যেই রয়েছে তাদের জন্য স্থায়ী আবাস, আল্লাহর নিদর্শনাবলী
অস্বীকৃতির প্রতিফল স্বরূপ।
الَّذِيْنِ أَضَلْنَا
যারা আমাদেরকে পথভ্রষ্ট করেছিল। আয়াতের ভাবার্থ আলী
(রাঃ) হতে বর্ণিত আছে যে, এখানে 'জিন' দ্বারা ইবলীস এবং 'ইনস' (মানুষ)
দ্বারা আদমের (আঃ) ঐ সন্তানকে বুঝানো হয়েছে যে তার ভাইকে হত্যা
করেছিল। (তাবারী ২১/৪৬২)
সুদ্দী (রহঃ) বর্ণনা করেন, আলী (রাঃ) বলেন যে, কোন ব্যক্তির শির্ক করার
দায়ভার ইবলীসের উপরও বর্তাবে এবং কারও দ্বারা বড় পাপ (কাবিরাহ গুনাহ)
হলে তার দায়ভার আদমের (আঃ) ছেলের (কাবীল) উপর বর্তাবে। আসলে
ইবলীস প্রতিটি পাপের ভাগী হবে, তা শির্ক হোক অথবা ছোট ছোট পাপ
হোক। (তাবারী ২১/৪৬২) আদমের (আঃ) ছেলের পাপের দায়ভার বহনের
ব্যাপারে নিম্নের হাদীস থেকে জানা যায় :
যে কোন হত্যাকান্ড যা যৌক্তিক কারণ ছাড়া ঘটে তার পাপের দায়ভার
আদমের (আঃ) ছেলের উপরও বর্তাবে। কারণ সে'ই প্রথম অন্যকে হত্যার সূচনা
করেছিল। (ফাতহুল বারী ৬/৪১৯)