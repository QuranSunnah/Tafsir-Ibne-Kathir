সূরা ৩৯ : যুমার
৩৫১
পারা ২৩
দুই ব্যক্তির মধ্যে ঝগড়া ও বিরোধ ছিল, তাদেরকে আল্লাহর সামনে হাযির করা
হবে এবং মহাপ্রতাপান্বিত আল্লাহ তাদের মধ্যে ফাইসালা করবেন।
ইন্ন যুবাইর (রাঃ) হতে বর্ণিত আছে যে, যখন ثُمَّ إِنَّكُمْ يَوْمَ الْقِيمَةِ عِنْدَ
رَبِّكُمْ تَخْتَصِمُونَ এ আয়াতটি অবতীর্ণ হয় তখন যুবাইর (রাঃ) বলেনঃ হে
আল্লাহর রাসূল সাল্লাল্লাহু 'আলাইহি ওয়া সাল্লাম! কিয়ামাতের দিন কি (দুনিয়ার)
ঝগড়ার পুনরাবৃত্তি হবে? উত্তরে রাসূলুল্লাহ সাল্লাল্লাহু 'আলাইহি ওয়া সাল্লাম বলেনঃ
হ্যাঁ, নিশ্চয়ই। তখন যুবাইর (রাঃ) বলেন : তাহলেতো এটা খুবই কঠিন ব্যাপার
হবে। (দুররুল মানসুর ৫/৬১৪) মুসনাদের এই হাদীসেই এও রয়েছেঃ
إِنَّكَ مَيْتْ وَ إِنَّهُمْ مَّيْتُوْنَ . ثُمَّ إِنَّكُمْ يَوْمَ الْقِيمَةِ عِنْدَ رَبِّكُمْ تَخْتَصِمُونَ
এ আয়াতগুলি অবতীর্ণ হলে যুবাইর ইব্‌ন আওয়াম (রাঃ) বলেনঃ হে
আল্লাহর রাসূল সাল্লাল্লাহু 'আলাইহি ওয়া সাল্লাম! দুনিয়ায় আমাদের মধ্যে যে
ঝগড়া-বিবাদ রয়েছে, কিয়ামাতের দিন ওটারই কি পুনরাবৃত্তি করা হবে? সাথে
সাথে ওর পাপ সম্বন্ধেও কি প্রশ্ন করা হবে? রাসূলুল্লাহ সাল্লাল্লাহু 'আলাইহি ওয়া
সাল্লাম উত্তরে বললেন : হ্যাঁ, অবশ্যই পুনরাবৃত্তি হবে এবং হকদারকে পূর্ণ হক
দেয়া হবে। এ কথা শুনে যুবাইর (রাঃ) বলেন : তাহলেতো তা হবে কঠিন
ব্যাপার। (আহমাদ ১/১৬৪, তিরমিযী ৯/২৮৯)
আলী ইব্‌ন আবী তালহা (রহঃ) বর্ণনা করেন, আবদুল্লাহ ইব্‌ন আব্বাস (রাঃ)
বলেন যে, ঐ দিন প্রত্যেক সত্যবাদী মিথ্যাবাদীর সাথে, প্রত্যেক অত্যাচারিত
ব্যক্তি অত্যাচারীর সাথে, প্রত্যেক সুপথপ্রাপ্ত ব্যক্তি পথভ্রষ্ট ব্যক্তির সাথে এবং
প্রত্যেক দুর্বল ব্যক্তি সবল ব্যক্তির সাথে ঝগড়া করবে।
ইব্‌ন মানদাহ (রহঃ) কিতাবুর রূহ এর মধ্যে ইব্‌ন আব্বাস (রাঃ) হতে
রিওয়ায়াত করেছেন যে, জনগণ কিয়ামাতের দিন ঝগড়া করবে, এমন কি আত্মা
ও দেহের মধ্যেও ঝগড়া বাঁধবে। আত্মা দেহের উপর দোষারোপ করে বলবেঃ
এসব দুষ্কার্যতো তুমিই করেছিলে। তখন দেহ আত্মাকে বলবে : সমস্ত চাহিদা ও
দুষ্টামিতো তোমারই ছিল। তখন আল্লাহ তা'আলার পাঠানো একজন মালাক/
ফেরেশতা তাদের মধ্যে ফাইসালা করবেন। তিনি বলবেন ঃ তোমাদের দৃষ্টান্ত
এমন দু'টি লোকের মত যাদের একজন চক্ষু বিশিষ্ট, কিন্তু খোঁড়া ও বিকলাঙ্গ,
চলাফিরা করতে পারেনা। দ্বিতীয়জন অন্ধ, কিন্তু তার পা ভাল, খোঁড়া নয়, সে
চলাফিরা করতে পারে। তারা দু'জন একটি বাগানে গেল। খোঁড়া অন্ধকে বলল ঃ