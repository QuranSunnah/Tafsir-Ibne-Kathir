সূরা ৪৮ : ফাত্‌হ
৮২০
পারা ২৬
তাওয়াফ করার সময় তোমরা 'রমল' করবে যাতে কাফিরেরা বুঝতে পারে যে,
তোমরা শক্তিহীন নও। তাদের তাওয়াফ করার সময় কাফিরেরা 'কাওয়াকিয়ান'
এলাকায় বসে মুসলিমদের তাওয়াফকে পর্যবেক্ষণ করছিল। কাওয়াকিয়ান হল
একটি ছোট্ট পর্বত যা কা'বার হিজরের কাছে অবস্থিত ছিল। (ফাতহুল বারী
৭/৫৮১) ইব্‌ন আব্বাস (রাঃ) বলেন: রাসূল সাল্লাল্লাহু 'আলাইহি ওয়া সাল্লাম
কা'বা ঘরের তাওয়াফ করলেন এবং সাফা-মারওয়ায় সায়ীও করলেন, এ উদ্দেশে
যে কাফিরেরা দেখুক যে মুসলিমরা শক্তিহীন নয়। (ফাতহুল বারী ৭/৫৮১)
ইবন উমার (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া
সাল্লাম উমরাহর উদ্দেশে বের হন, কিন্তু কাফির কুরাইশরা প্রতিবন্ধকতা সৃষ্টি করে
এবং তাঁকে বাইতুল্লাহয় প্রবেশ করতে দেয়নি। রাসূলুল্লাহ সাল্লাল্লাহু 'আলাইহি
ওয়া সাল্লাম সেখানেই কুরবানী করেন অর্থাৎ হুদাইবিয়ায়ই কুরবানী দেন এবং
মাথা মুণ্ডন করিয়ে নেন। আর তাদের সাথে সন্ধি করেন। সন্ধির একটি শর্ত এই
ছিল যে, তিনি এই বছর উমরাহ না করেই ফিরে যাবেন এবং এর পরের বছর
উমরাহ করার জন্য আসবেন। ঐ সময় তিনি তরবারী ছাড়া অন্য কোন অস্ত্র সাথে
আনতে পারবেননা এবং মাক্কায় তিনি ঐ কয়দিন অবস্থান করবেন যা মাক্কাবাসী
চাইবে। ঐ শর্ত অনুযায়ী পরের বছর রাসূলুল্লাহ সাল্লাল্লাহু 'আলাইহি ওয়া সাল্লাম
ঐভাবেই মাক্কায় আসেন এবং তিন দিন অবস্থান করেন। তারপর মুশরিকরা বলে
: এখন আপনি বিদায় গ্রহণ করুন! সুতরাং তিনি ফিরে এলেন। (ফাতহুল বারী
৭/৫৭১) এরপর মহামহিমান্বিত আল্লাহ বলেনঃ
$$فَعَلِمَ مَا لَمْ تَعْلَمُوا فَجَعَلَ مِنْ دُونِ ذَلِكَ فَتْحًا قَرِيبًا$$
যা জাননা। এটা ছাড়াও তিনি তোমাদেরকে দিয়েছেন এক সদ্য বিজয়। অর্থাৎ
এই সন্ধির মধ্যে যে যৌক্তিকতা রয়েছে তা আল্লাহ তা'আলাই ভাল জানেন,
তোমরা জাননা। এরই ভিত্তিতে তোমাদেরকে এই বছর মাক্কা যেতে দেয়া হলনা,
বরং আগামী বছর যেতে দিবেন। আর এই যাওয়ার পূর্বেই যার ওয়াদা স্বপ্নের
আকারে রাসূলুল্লাহ সাল্লাল্লাহু 'আলাইহি ওয়া সাল্লামকে দেয়া হয়েছিল,
তোমাদেরকে সেই আসন্ন বিজয় দান করা হল। আর ঐ বিজয় হল সন্ধি যা
তোমাদের এবং তোমাদের শত্রুদের মধ্যে হয়ে গেল।
মুসলিমদের জন্য সুখবর, তারা শেষ পর্যন্ত সমগ্র বিশ্ব জয় করবে
$$هُوَ الَّذِي أَرْسَلَ رَسُوْلَهُ بِالْهُدُ وَدِيْنِ الْحَقِّ$$