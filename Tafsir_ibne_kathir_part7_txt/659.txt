--- OCR Start ---
সূরা ৪৪ : দুখান
৬৫৯
পারা ২৫
فَإِنَّمَا يَشَرْتُهُ بِلِسَانِكَ لَعَلَّهُمْ يَتَذَكَّرُوْنَ )হে নাবী)! আমি তোমার ভাষায়
কুরআনকে সহজ করে দিয়েছি, যাতে তারা উপদেশ গ্রহণ করে। অর্থাৎ আল্লাহ
তা'আলা কুরআনুল কারীমকে খুবই সহজ, স্পষ্ট, পরিষ্কার, প্রকাশমান এবং
উজ্জ্বল রূপে রাসূল সাল্লাল্লাহু 'আলাইহি ওয়া সাল্লামের উপর তাঁরই ভাষায়
অবতীর্ণ করেছেন, যা অত্যন্ত বাকচাতুর্য, অলংকার এবং মাধুর্যপূর্ণ, যাতে
লোকদের সহজে বোধগম্য হয়। এতদসত্ত্বেও লোকেরা এটাকে অস্বীকার ও মিথ্যা
প্রতিপন্ন করছে। মহান আল্লাহ স্বীয় নাবী সাল্লাল্লাহু 'আলাইহি ওয়া সাল্লামকে
বলছেন : فَارْتَقِبْ إِنَّهُمْ مُرْتَقِبُونَ তুমি তাদেরকে সতর্ক করে দাও এবং বলে
দাও : তোমরাও অপেক্ষা কর এবং আমিও অপেক্ষমান রয়েছি। আল্লাহ
তা'আলার পক্ষ হতে কার প্রতি সাহায্য আসে, কার কালেমা সমুন্নত হয় এবং কে
দুনিয়া ও আখিরাত লাভ করে তা তোমরা সত্বরই দেখতে পাবে। ভাবার্থ হচ্ছেঃ
হে নাবী! তুমি এ বিশ্বাস রেখ যে, তুমিই জয়যুক্ত ও সফলকাম হবে। আমার
নীতি এই যে, আমি আমার নাবীদেরকে ও তাদের অনুসারীদেরকে সমুন্নত করে
থাকি। যেমন ইরশাদ হচ্ছেঃ
كَتَبَ اللَّهُ لَأَغْلِبَنَّ أَنَا وَ رُسُلِي
আল্লাহ সিদ্ধান্ত গ্রহণ করেছেন, আমি এবং আমার রাসূল অবশ্যই বিজয়ী হব ।
(সূরা মুযাদালাহ, ৫৮ : ২১) অন্য জায়গায় রয়েছেঃ
إِنَّا لَنَنْصُرُ رُسُلَنَا وَ الَّذِينَ آمَنُوا فِي الْحَيَوةِ الدُّنْيَا وَ يَوْمَ يَقُوْمُ
الْأَشْهَادُ. يَوْمَ لَا يَنْفَعُ الظَّلِمِينَ مَعْذِرَتُهُمْ وَلَهُمُ اللَّعْنَةُ وَلَهُمْ سُوءُ النَّارِ
নিশ্চয়ই আমি আমার রাসূলদেরকে ও মু'মিনদেরকে সাহায্য করব পার্থিব
জীবনে এবং যেদিন সাক্ষীগণ দন্ডায়মান হবে, যেদিন যালিমদের কোনো ওযর
আপত্তি কোন কাজে আসবেনা, তাদের জন্য রয়েছে লা'নত এবং নিকৃষ্ট আবাস।
(সূরা মু'মিন, ৪০ : ৫১-৫২)
সূরা দুখান এর তাফসীর সমাপ্ত।
--- OCR End ---