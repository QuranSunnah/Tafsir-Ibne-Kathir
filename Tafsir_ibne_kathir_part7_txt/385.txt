--- OCR Start ---
সূরা ৩৯ : যুমার
৩৮৫
পারা ২৪
৭০। প্রত্যেকের কৃতকর্মের وَ وُفِّيَتْ كُلُّ نَفْسٍ مَّا عَمِلَتْ ...
পূর্ণ প্রতিফল দেয়া হবে। তারা
যা করে সেই সম্পর্কে আল্লাহ
সবিশেষ অবহিত।
وَهُوَ أَعْلَمُ بِمَا يَفْعَلُوْنَ
শিঙ্গায় ফুঁক দেয়া, বিচার হওয়া এবং আল্লাহর প্রতিদান দেয়া
وَ نُفِخَ فِي الصُّورِ فَصَعِقَ مَنْ فِي السَّمَوَاتِ وَ مَنْ فِي الْأَرْضِ إِلَّا مَنْ شَاءَ اللَّهُ
আল্লাহ তা'আলা কিয়ামাতের ভয়াবহতার বর্ণনা দিচ্ছেন যে, শিঙ্গায় ফুৎকার দেয়া
হবে এবং এটা হবে দ্বিতীয় ফুৎকার, যার ফলে প্রত্যেক জীব মরে যাবে, সে
আসমানেই থাকুক অথবা যমীনেই থাকুক। কিন্তু আল্লাহ যাদেরকে জীবিত ও
সজ্ঞান রাখার ইচ্ছা করবেন তাদের কথা স্বতন্ত্র। মাশহুর হাদীসে আছে যে,
এরপর অবশিষ্টদের রূহগুলি কবয করা হবে, এমন কি সর্বশেষে স্বয়ং মালাকুল
মাউতের রূহ কবয করে নেয়া হবে। শুধুমাত্র আল্লাহ তা'আলাই জীবিত থাকবেন,
যিনি চিরঞ্জীব, যিনি পূর্ব হতেই ছিলেন এবং পরেও চিরস্থায়ীভাবে থাকবেন।
অতঃপর তিনি বলবেনঃ
لِمَنِ الْمُلْكُ الْيَوْمَ
আজ কর্তৃত্ব কার? (সূরা মু'মিন, ৪০ : ১৬) এ কথা তিনি তিনবার বলবেন।
তারপর তিনি নিজেকেই নিজে উত্তর দিবেনঃ
لِلَّهِ الْوَاحِدِ الْقَهَّارِ
আজ কর্তৃত্ব এক, পরাক্রমশালী আল্লাহরই। (সূরা মু'মিন, ৪০ : ১৬) তিনিই
আজ সর্বময় ক্ষমতার অধিকারী, যিনি প্রত্যেক জিনিসকে নিজের অধীনস্ত করে
দিয়েছেন। আজ তিনি সবকিছুকেই ধ্বংসের হুকুম দান করছেন। তারপর আল্লাহ
তা'আলা স্বীয় মাখলুককে দ্বিতীয়বার জীবিত করবেন। সর্বপ্রথম তিনি জীবিত
করবেন ইসরাফীলকে (আঃ)। তাঁকে আবার তিনি শিঙ্গায় ফুৎকার দেয়ার নির্দেশ
দিবেন। এটা হবে তৃতীয় ফুৎকার। ফলে সমস্ত সৃষ্টজীব, যারা মৃত ছিল তারা
জীবিত হয়ে যাবে, যার বর্ণনা এই আয়াতের ব্যাখ্যায় দেয়া হয়েছে যে, 'আবার
শিঙ্গায় ফুৎকার দেয়া হবে এবং তৎক্ষণাৎ তারা দণ্ডায়মান হয়ে তাকাতে থাকবে'।
এর আগেও বর্ণিত হয়েছে যে, একটি যঈফ হাদীসের উপর ভিত্তি করে গ্রন্থকার
এ বিষয়টি উল্লেখ করেছেন। এ আয়াতটির ব্যাখ্যায় অধিকাংশ তাফসীরকারক যে
--- OCR End ---