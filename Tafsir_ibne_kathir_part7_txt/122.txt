সূরা ৩৫ : ফাতির
১২২
পারা ২২
সহীহ বুখারীর কিতাবুর রিকাকে আবূ হুরাইরাহ (রাঃ) থেকে বর্ণিত আছে
যে, রাসূল সাল্লাল্লাহু 'আলাইহি ওয়া সাল্লাম বলেছেন : ঐ ব্যক্তির ওযর
আল্লাহ কেটে দিয়েছেন যাকে তিনি দুনিয়ায় ষাট বছর জীবিত পর্যন্ত
রেখেছেন। (ফাতহুল বারী ১১/২৪৩)
ইন জারীর (রহঃ) বর্ণনা করেন, আবূ হুরাইরাহ (রাঃ) বলেন, রাসূল
সাল্লাল্লাহু 'আলাইহি ওয়া সাল্লাম বলেছেন : আল্লাহ তা'আলা যাকে ষাট বছর
পর্যন্ত দীর্ঘ জীবন দান করেছেন তার জন্য আল্লাহ কোন অযুহাতের অবকাশ
রাখেননা। (তাবারী ২০/৪৭৮, আহমাদ ২/৪১৭, তুহফাতুল আশরাফ ৯/৪৭২)
যেহেতু সাধরণতঃ কোন লোকের ষাট বছর বয়স প্রাপ্ত হওয়া একটি দীর্ঘ সময়
এবং এই সময়ের মধ্যেই আমলের দ্বারা নিজেকে সংশোধন করে নেয়ার সুযোগ
পাচ্ছে তাই এর পরে তার আর অযুহাত দেখানোর সুযোগ নেই। যেমন আবূ
হুরাইরাহ (রাঃ) থেকে বর্ণিত আছে যে, রাসূল সাল্লাল্লাহু 'আলাইহি ওয়া সাল্লাম
বলেছেন: আমার উম্মাতের বয়স ষাট হতে সত্তর বছর। এর চেয়ে বয়স বেশী
হয় এরূপ লোকের সংখ্যা খুব কম। (তিরমিযী ৩৫৫০, ইব্‌ন মাজাহ ৪২৩৬)
মহান আল্লাহ বলেন:
وَجَاءَكُمُ النَّذِيرُ তোমাদের কাছে সতর্ককারীও এসেছিল। ইব্‌ন আব্বাস
(রাঃ), ইকরিমাহ (রহঃ), আবূ জাফর ইব্‌ন বাকীর (রহঃ), কাতাদাহ (রহঃ) এবং
সুফিয়ান ইব্‌ন উয়াইনাহ (রহঃ) এর অর্থ করেছেন : তোমাদের সাদা চুল দেখা
দিয়েছিল। (বাগাবী ৩/৫৭৩) সুদ্দী (রহঃ) এবং আবদুর রাহমান ইবন যায়িদ
ইব্‌ন আসলাম (রহঃ) এ আয়াতের অর্থ করেছেন : তোমাদের কাছে স্বয়ং
রাসূলুল্লাহ সাল্লাল্লাহু 'আলাইহি ওয়া সাল্লাম এসেছিলেন। এই দ্বিতীয় উক্তিটি
সঠিকতর। অতঃপর ইবন যায়িদ (রহঃ) পাঠ করেন :
هُذَا نَذِيرٌ مِّنَ النُّذُرِ الْأُولَى
অতীতের সতর্ককারীদের ন্যায় এই নাবীও এক সতর্ককারী। (সূরা নাজম, ৫৩
: ৫৬) (তাবারী ২০/৪৭৮)
এটিই উত্তম মতামত, যেমন কাতাদাহ (রহঃ) থেকে শাইবান (রহঃ) বর্ণনা
করেন: তাদের ব্যাপারে এই প্রমাণ উপস্থিত করা হবে যে, তাদেরকে দীর্ঘ জীবন
দান করা হয়েছিল এবং রাসূল সাল্লাল্লাহু 'আলাইহি ওয়া সাল্লামের দা'ওয়াতও
তাদের কাছে পৌঁছে ছিল। (দুররুল মানসুর ৭/৩২) ইন জারীরও (রহঃ) এরূপ
মতামত পেশ করেছেন। নিম্নের আয়াত থেকেও এরই প্রমাণ পাওয়া যায়ঃ