--- OCR Start ---
সূরা ৩৯ : যুমার
৪
৩৬৩
পারা ২৪
আল্লাহ ছাড়া শাফা'আত কবুল করার কেহ নেই,
দেবতারা তা করতে অক্ষম
আল্লাহ তা'আলা মুশরিকদের নিন্দা করছেন যে, তারা মূর্তি/প্রতিমাগুলোকে
এবং বাজে ও মিথ্যা মা‘বৃদদেরকে তাদের সুপারিশকারী মনে করে নিয়েছে। এ
ব্যাপারে তাদের কাছে দলীল প্রমাণ কিছুই নেই। আসলে তাদের মা'বৃদদের
কোন কিছুর অধিকার নেই এবং তাদের কোন বিবেক-বুদ্ধি এবং অনুভূতিও
নেই। তাদের নেই চক্ষু ও কর্ণ। তারাতো পাথর ও জড় পদার্থ ছাড়া কিছুই
নয়। তারা জন্তু হতেও নিকৃষ্ট। এ জন্যই মহান আল্লাহ স্বীয় নাবী সাল্লাল্লাহু
'আলাইহি ওয়া সাল্লামকে বলেন : হে মুহাম্মাদ! তুমি তাদেরকে বলে দাও ঃ
এমন কেহ নেই যে আল্লাহর সামনে তাঁর অনুমতি ছাড়া কারও জন্য মুখ খুলতে
পারে। সকল সুপারিশ আল্লাহরই ইখতিয়ারে রয়েছে। আকাশমণ্ডলী ও পৃথিবীর
সার্বভৌমত্ব তাঁরই।
مَنْ ذَا الَّذِي يَشْفَعُ عِنْدَةً إِلَّا بِإِذْنِهِ
কে আছে এমন, যে তাঁর অনুমতি ব্যতীত তাঁর নিকট সুপারিশ করতে পারে?
(সূরা বাকারাহ, ২ : ২৫৫)
কিয়ামাতের দিন তোমাদের সবাইকে তাঁরই কাছে ফিরে যেতে হবে। সেই
দিন তিনি তোমাদের মধ্যে ন্যায়ের সাথে ফাইসালা করবেন এবং প্রত্যেককেই
তিনি তার উত্তম আমলের পুরোপুরি উত্তম প্রতিদান এবং খারাপ আমলের খারাপ
বিনিময় প্রদান করবেন। অতঃপর আল্লাহ সুবহানাহু বলেন :
اشْمَأَزَّتْ قُلُوبُ الَّذِينَ لَا يُؤْمِنُونَ بِالْآخِرَةِ এই কাফিরদের অবস্থা এই যে,
তারা আল্লাহর একাত্মবাদের কালেমা উচ্চারণ করা পছন্দ করেনা। আল্লাহর
একাত্মবাদের বর্ণনা শুনলে তাদের অন্তর সংকীর্ণ হয়ে যায়। এটা শুনতে তাদের
মন চায়না। কুফরী ও অহংকার তাদেরকে এটা হতে বিরত রাখে। যেমন আল্লাহ
তা'আলা বলেনঃ
إِنَّهُمْ كَانُوا إِذَا قِيلَ لَهُمْ لَا إِلَهَ إِلَّا اللَّهُ يَسْتَكْبِرُوْنَ
যখন তাদেরকে বলা হত যে, আল্লাহ ছাড়া কোন মা'বূদ নেই তখন তারা
অহংকার করত। (সূরা সাফফাত, ৩৭ : ৩৫) তাদের অন্তর সত্যকে
অস্বীকারকারী বলে বাতিলকে তাড়াতাড়ি কবুল করে নেয়। তাইতো আল্লাহ
--- OCR End ---