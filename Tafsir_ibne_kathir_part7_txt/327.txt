--- OCR Start ---
সূরা ৩৯ : যুমার
৩২৭
পারা ২৩
আল্লাহ তা'আলা কৃতজ্ঞকারীকে ভালবাসেন
এবং অকৃতজ্ঞকে ঘৃণা করেন
আল্লাহ তাবারাকা ওয়া তা'আলা নিজের পবিত্র সত্তা সম্পর্কে খবর দিচ্ছেন
যে, তিনি স্বাধীন, বাঁধা-বন্ধনহীন, তিনি তাঁর বান্দাদের মোটেই মুখাপেক্ষী নন।
কিন্তু বান্দারা সবাই তাঁর মুখাপেক্ষী। যেমন কুরআনুল কারীমে মূসার (আঃ) উক্তি
উদ্ধৃত হয়েছেঃ
إِنْ تَكْفُرُوا أَنْتُمْ وَ مَنْ فِي الْأَرْضِ جَمِيعًا فَإِنَّ اللَّهَ لَغَنِيٌّ حَمِيدٌ
তোমরা এবং পৃথিবীর সকলেও যদি অকৃতজ্ঞ হও তথাপি আল্লাহ অভাবমুক্ত
এবং প্রশংসাহ। (সূরা ইবরাহীম, ১৪ : ৮) সহীহ মুসলিমে রয়েছে যে, আল্লাহ
তা'আলা বলেন : হে আমার বান্দারা! যদি তোমাদের এবং জিনদের পূর্ববর্তীরা ও
পরবর্তীদের সবাই সর্বাপেক্ষা পাপী ও দুশ্চরিত্র ব্যক্তির মত হয়ে যাও তাহলে
আমার রাজত্বের তিল পরিমাণও হ্রাস পাবেনা কিংবা আমার মর্যাদার অণু
পরিমাণও ক্ষতি হবেনা। (মুসলিম ৪/১৯৯৪) মহান আল্লাহ বলেনঃ
وَلَا يَرْضَى لِعِبَادِهِ الْكُفْرَ وَإِنْ تَشْكُرُوا يَرْضَىٰ لَكُمْ
অকৃতজ্ঞতা পছন্দ করেননা এবং তারা তাঁর প্রতি কৃতজ্ঞ হলে তিনি তাদের প্রতি
সন্তুষ্ট হন এবং আরও বেশী বেশী নি'আমাত দান করেন। এরপর ঘোষিত হচ্ছেঃ
وَ لَا تَزِرُ وَازِرَةٌ وِزْرَ أُخْرَى
একের ভার অন্যে বহন করবেনা। একজনের
বদলে অন্যজনকে পাকড়াও করা হবেনা।
ثُمَّ إِلى رَبِّكُمْ مَّرْجِعُكُمْ فَيُنَبِّئُكُمْ بِمَا كُنْتُمْ تَعْمَلُونَ إِنَّهُ عَلِيمٌ بِذَاتِ
الصُّدُورِ
অতঃপর তোমাদের রবের নিকট তোমাদের প্রত্যাবর্তন এবং তোমরা যা
করতে তিনি তোমাদেরকে তা অবগত করাবেন। অন্তরে যা আছে তা তিনি সম্যক
অবগত। আল্লাহ তা'আলার কাছে কোন কিছুই গোপন নেই। মানুষের অন্তরে যা
রয়েছে তা তিনি সম্যক অবগত আছেন।
অবিশ্বাসী কাফিরেরা দুঃখের সময় আল্লাহকে ডাকে,
অতঃপর দুঃখ-কষ্ট চলে গেলে তারা আল্লাহর সাথে শরীক করে
وَإِذَا مَسَّ الْإِنْسَانَ ضُرٌّ دَعَا رَبَّهُ مُنِيبًا إِلَيْهِ
--- OCR End ---