সূরা ৩৪ : সাবা
৫৮
পারা ২২
বলেছেন। ইবন মাসউদ (রাঃ) বলেন: রবের শ্রেষ্ঠত্বের আর একটি বর্ণনা দেয়া
হচ্ছে যে, যখন তিনি স্বীয় অহীর মাধ্যমে কথা বলেন, আর আকাশসমূহে আল্লাহর
নৈকট্য লাভকারী মালাইকা/ফেরেশতারা তা শুনে থাকেন, তখন তারা ভয়ে কেঁপে
ওঠেন এবং তাঁদের জ্ঞান লোপ পাওয়ার উপক্রম হয়। পরে যখন তাদের অন্তর
হতে ভয় বিদূরিত হয় তখন তাঁরা একে অপরকে জিজ্ঞেস করেন : এই সময় রবের
কি হুকুম নাযিল হল? আহলে আরশ তাদের পার্শ্ববর্তীদের নিকট ধারাবাহিকভাবে ও
সঠিকভাবে আল্লাহর আদেশ পৌঁছিয়ে থাকেন।
ইব্‌ন আব্বাস (রাঃ), ইব্‌ন উমার (রাঃ), আবূ আবদুর রাহমান আস সুলামী
(রহঃ), আশ শা'বী (রহঃ), ইবরাহীম নাখঈ (রহঃ), যাহহাক (রহঃ), হাসান
(রহঃ), কাতাদাহ (রহঃ) প্রমুখ এ আয়াতের ব্যাখ্যায় বলেন: যখন তাদের অন্তর
থেকে ভয় দূর হয়ে যায় তখন তাদের কেহ কেহ অন্যদেরকে বলেন : তোমাদের
রাব্ব কি বলেছেন? যে মালাইকা আরশ ধারণ করে আছেন তারা বলেন : তিনি
সত্য বলেছেন। এভাবে তাদের কাছে যারা থাকেন তারা এবং তাদের কাছে যারা
থাকেন তারা, এভাবে পর্যায়ক্রমে নিম্ন আসমান পর্যন্ত সবাই একই কথা বলতে
থাকেন। তারা এর সাথে বাড়িয়ে বলেননা এবং কমও করেননা ।
وَهُوَ الْعَلِيُّ الْكَبِيرُ তিনি সমুচ্চ, মহান - এ আয়াতের তাফসীরে ইমাম
বুখারী (রহঃ) আবূ হুরাইরাহ (রাঃ) থেকে বর্ণনা করেন যে, রাসূল সাল্লাল্লাহু
'আলাইহি ওয়া সাল্লাম বলেছেন: যখনই আল্লাহ তা'আলা কোন বিষয়ে অহী
নাযিল করেন তখনই মালাইকা/ফেরেশতারা তাদের ডানাসমূহ নাড়তে থাকেন।
ফলে তা থেকে যে শব্দ হয় তা যেন কোন পাথরের উপর শিকলের আঘাতের
ঝনঝনানির শব্দ। যখন তাদের অন্তর থেকে ভয় দূর হয়ে যায় তখন একজন
অন্যজনকে জিজ্ঞেস করেন: তোমাদের রাব্ব কি বললেন? উত্তরে তারা বলেনঃ
মহামহিম আল্লাহ সত্য বলেছেন। তারা যে বাণী শোনেন তা তাদের কাছের
মালাইকাকে জানিয়ে দেন। বর্ণনাকারীদের একজন সুফিয়ান (রহঃ) তার হাতের
আঙ্গুলগুলি একটির উপর আর একটি খাড়া করে দাঁড় করিয়ে দেখিয়ে দেন।
এভাবে একদল মালাইকা তার কাছের দলকে জানিয়ে দেন। সেই দল আবার
তাদের নিকটের দলকে জানিয়ে দেন এবং শেষ পর্যন্ত তা নিম্ন আকাশের
মালাইকার কাছে পৌঁছে যায়। কখনও কখনও ঐ বাণী দুষ্ট জিন/শাইতান চুরি
করে শুনে ফেলে এবং সে তা কোন গণক অথবা জোতিষীর কাছে বলে দেয়।
জিন/শাইতানের কাছ থেকে গণক বা জোতিষী যা শুনতে পায় তার সাথে আরও