--- OCR Start ---
সূরা ৩৬ : ইয়াসীন
১৮৭
وَضَرَبَ لَنَا مَثَلًا وَنَسِيَ خَلْقَهُ قَالَ مَنْ يُحْيِ الْعِظَامَ وَهِيَ رَمِيمٌ
পারা ২৩
ঐ মহাপরাক্রমশালী আল্লাহর শক্তিকে অস্বীকার করছে যিনি আসমান, যমীন এবং
সমস্ত মাখলুক সৃষ্টি করেছেন। যদি তারা চিন্তা করত তাহলে এই আযীমুশ্শান
মাখলুকের সৃষ্টি ছাড়াও নিজেদেরই জন্মলাভকে আল্লাহ তা'আলার দ্বিতীয়বার সৃষ্টি
করার ক্ষমতার এক বড় নিদর্শন রূপে দেখতে পেত। কিন্তু তাদের জ্ঞান চক্ষুর
উপর পর্দা পড়ে গেছে। মহান আল্লাহ স্বীয় নাবী সাল্লাল্লাহু 'আলাইহি ওয়া
সাল্লামকে বলেন:
b
قُلْ يُحْيِيهَا الَّذِي أَنْشَأَهَا أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ
তাদেরকে বল : এই অস্থিতে প্রাণ সঞ্চার করবেন তিনিই যিনি এটা প্রথমবার সৃষ্টি
করেছেন এবং তিনি প্রত্যেকটি সৃষ্টি সম্বন্ধে সম্যক অবগত। শরীরের কোন্ অংশ
পৃথিবীর কোথায় মিশে গেছে অথবা মিলিয়ে গেছে তা সবই তাঁর জানা আছে।
মুসনাদ আহমাদে বর্ণিত আছে যে, রিব'ই (রহঃ) বলেন: একদা উকবাহ
ইবন আমর (রাঃ) হুযাইফাকে (রাঃ) বলেন : আপনি রাসূলুল্লাহ সাল্লাল্লাহু
'আলাইহি ওয়া সাল্লাম হতে শুনেছেন এমন কোন হাদীস আমাদেরকে শুনিয়ে
দিন। তখন হুযাইফা (রাঃ) বলেন যে, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন : একটি লোকের মৃত্যুর সময় ঘনিয়ে এলে সে তার ওয়ারিশদেরকে
অসিয়ত করে যে, তারা যেন তার মৃত্যুর পর বহু কাঠ সংগ্রহ করে তাতে আগুন
জ্বালিয়ে দেয় এবং তাতে তার মৃত দেহকে পুড়িয়ে ভষ্ম করে। তারপর যেন ঐ
ভষ্ম সমুদ্রে ভাসিয়ে দেয়। তার কথামত ওয়ারিশরা তাই করে। এরপর আল্লাহ
তা'আলা তার ভষ্মগুলো একত্রিত করে তাকে পুনর্জীবন দান করেন এবং তাকে
জিজ্ঞেস করেন : তুমি কেন এরূপ করেছিলে? সে উত্তরে বলে : আপনার ভয়ে
(আমি এরূপ করেছিলাম)। তখন আল্লাহ তা'আলা তাকে ক্ষমা করে দেন।
উকবাহ ইব্‌ন আমর (রাঃ) তখন বলেন: আমিও রাসূলুল্লাহ সাল্লাল্লাহু 'আলাইহি
ওয়া সাল্লামকে এটা বলতে শুনেছি। ঐ প্রশ্নকারী ছিলেন একজন কাবর
খননকারী। (আহমাদ ৫/৩৯৫)
একটি রিওয়ায়াতে আছে যে, লোকটি বলেছিল : আমার ভষ্মগুলো অর্ধেক
বাতাসে উড়িয়ে দিবে এবং বাকি অর্ধেক সমুদ্রে ভাসিয়ে দিবে। তারা তাই করল।
আল্লাহ তা'আলা সমুদ্রকে আদেশ করেন যে, সে যেন তার ভিতর থাকা ঐ
লোকের দেহভস্ম জমা করে। যমীনকেও তিনি অনুরূপ আদেশ করেন। সমুদ্রে
যতগুলো ভষ্ম ছিল সমুদ্র ওগুলো আল্লাহর নির্দেশক্রমে জমা করে দেয় এবং
--- OCR End ---