সূরা ৪৮ : ফাত্‌হ
৮১৭
পারা ২৬
বড় অঞ্চল ছিল। এতে বহু খেজুরের বাগান ও শস্য ক্ষেত্র ছিল। খাইবারের
(পরাজিত) ইয়াহুদীদেরকে তিনি সেখানে খাদেম হিসাবে রেখে দেন।
রাসূলুল্লাহ সাল্লাল্লাহু 'আলাইহি ওয়া সাল্লাম খাইবারের সম্পদ শুধু ঐ সব
সাহাবীর মধ্যে বন্টন করেন যারা হুদাইবিয়ায় উপস্থিত ছিলেন। তারা ছাড়া আর
কেহই এর অংশ প্রাপ্ত হননি। তবে তারা এর ব্যতিক্রম ছিলেন যারা হাবশে
(ইথিওপিয়ায়) হিজরাত করার পর সেখান হতে ফিরে এসেছিলেন। যেমন জাফর
ইব্‌ন আবূ তালিব (রাঃ) ও তার সঙ্গীরা এবং আবূ মূসা আশআরী (রাঃ) ও তার
সঙ্গীরা। আবূ মূসা (রাঃ) এবং তার সঙ্গীরা যুদ্ধে অংশ নিয়েছিলেন। হুদাইবিয়ায়
রাসূলুল্লাহ সাল্লাল্লাহু 'আলাইহি ওয়া সাল্লামের সাথে যেসব সাহাবী (রাঃ) উপস্থিত
ছিলেন তারা সবাই তাঁর সাথে খাইবার যুদ্ধেও শরীক ছিলেন। তবে ইব্‌ন
যায়িদের (রহঃ) মতে, শুধু আবূ দুজানাহ সিমাক ইব্‌ন খারাশাহ (রাঃ) শরীক
ছিলেননা, যেমন এর পূর্ণ বর্ণনা স্বস্থানে রয়েছে। (তাবারী ২২/২৫৯)
অতঃপর রাসূলুল্লাহ সাল্লাল্লাহু 'আলাইহি ওয়া সাল্লাম মাদীনায় ফিরে আসেন।
তারপর সপ্তম হিজরীর যিলকাদ মাসে উমরাহর উদ্দেশে মাক্কার পথে যাত্রা শুরু
করেন। তাঁর সাথে হুদাইবিয়ায় অংশ গ্রহণকারী সাহাবীগণও ছিলেন। যুল
হুলাইফা হতে ইহরাম বাঁধেন এবং কুরবানীর উটগুলো সাথে নেন। বলা হয়েছে
যে, ওগুলোর সংখ্যা ছিল ষাট। তাঁরা 'লাব্বাইক' শব্দ উচ্চারণ করতে করতে
যখন মারর্ আয যাহরানের নিকটবর্তী হলেন তখন মুহাম্মাদ ইবন মাসলামাহকে
(রাঃ) কিছু ঘোড়া ও অস্ত্র-শস্ত্রসহ আগে আগে পাঠিয়েছিলেন। এ দেখে
মুশরিকদের প্রাণ উড়ে গেল, কলিজা শুকিয়ে গেল। তাদের ধারণা হল যে,
রাসূলুল্লাহ সাল্লাল্লাহু 'আলাইহি ওয়া সাল্লাম পূর্ণ প্রস্তুতি ও সাজ-সরঞ্জামসহ
এসেছেন। অবশ্যই তিনি এসেছেন যুদ্ধ করার উদ্দেশে। 'উভয় দলের মধ্যে দশ
বছর কোন যুদ্ধ হবেনা' এই যে একটি শর্ত ছিল তিনি তা ভঙ্গ করেছেন। তাই
তারা মাক্কায় দৌড়ে গিয়ে মাক্কাবাসীকে এ খবর দিল। রাসূলুল্লাহ সাল্লাল্লাহু
'আলাইহি ওয়া সাল্লাম যখন মারর্ আয যাহরানে পৌঁছেন যেখান হতে কা'বা
ঘরের চারিদিকে মূর্তিগুলো দেখা যাচ্ছিল। তখন তিনি শর্ত অনুযায়ী সমস্ত বর্শা,
বল্লম, তীর, কামান বাতনে ইয়াজাজে পাঠিয়ে দেন। সন্ধির শর্ত অনুযায়ী শুধু
তরবারী সঙ্গে রাখেন এবং ওটাও কোষবদ্ধ থাকে। তখনও তিনি পথেই ছিলেন,
ইতোমধ্যে মুশরিকরা মিকরাযকে তাঁর নিকট পাঠিয়ে দেয়। সে এসে বলে ঃ হে
মুহাম্মাদ! চুক্তি ভঙ্গ করাতো আপনার অভ্যাস নয়? রাসূলুল্লাহ সাল্লাল্লাহু 'আলাইহি
ওয়া সাল্লাম তাকে বললেন : ব্যাপার কি? সে উত্তরে বলল : আপনি তীর, বর্শা