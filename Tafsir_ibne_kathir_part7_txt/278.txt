(রাঃ) বলেন : আমার ধারণা এই যে, এটাও সালাতের সময়। যেমন মহান
আল্লাহ বলেন : তারা তার সাথে সকাল-সন্ধ্যায় আমার পবিত্রতা ও মহিমা
ঘোষণা করত।
ইব্‌ন জারীর (রহঃ) বর্ণনা করেন যে, আবদুল্লাহ ইব্‌ন হারিস ইব্‌ন নাওফিল
(রাঃ) বলেন, ইব্‌ন আব্বাস (রাঃ) চাশতের সালাত আদায় করতেননা। আমি
একদা তাকে উম্মে হানীর (রাঃ) নিকট নিয়ে গেলাম এবং তাকে বললাম ঃ একে
আপনি ঐ হাদীসটি শুনিয়ে দিন যা আমাকে শুনিয়েছিলেন। তখন উম্মে হানী
(রাঃ) বললেন : মক্কা বিজয়ের দিন রাসূলুল্লাহ সাল্লাল্লাহু 'আলাইহি ওয়া সাল্লাম
আমার বাড়ীতে আমার কাছে এলেন এবং এসে একটি বড় বাটিতে পানি ভর্তি
করিয়ে নিলেন। অতঃপর কাপড়ের পর্দা দিয়ে আড়াল করে গোসল করলেন।
এরপর ঘরের চারিদিকে পানি ছিটিয়ে দিলেন এবং চাশতের আট রাক'আত
সালাত আদায় করলেন। এতে তাঁর কিয়াম, রুকূ', সাজদাহ এবং উপবেশন প্রায়
সমান ছিল। ইব্‌ন আব্বাস (রাঃ) হাদীসটি শুনে সেখান হতে বেরিয়ে এলেন এবং
তিনি বলতে লাগলেন : আমি কুরআনুল কারীম সম্পূর্ণটাই পাঠ করেছি, কিন্তু
চাশতের সালাত কি তা আমি এর পূর্বে জানতামনা। আজ জানলাম যে, এটা
$$ و يُسَبِّحْنَ بِالْعَشِيِّ وَ الْإِشْرَاقِ $$ এই আয়াতের মধ্যেই বহায়।
মহান আল্লাহ বলেন : $$ وَالطَّيْرَ مَحْشُوْرَةً $$ পক্ষীকুলও দাউদের সাথে আল্লাহর
তাসবীহ পাঠে অংশ নিত।
$$ كُلُّ لَهُ أَوَّابٌ $$ সবাই ছিল তার অভিমুখী । অর্থাৎ তারা দাউদের (আঃ) আদেশ
মেনে চলত এবং তাঁর সাথে সাথে তারাও আল্লাহর প্রশংসা ও গুণগান করত।
সাঈদ ইব্‌ন যুবাইর (রহঃ), কাতাদাহ (রহঃ) এবং মালিক (রহঃ) প্রমুখ যায়িদ
ইব্‌ন আসলাম (রহঃ) এবং ইবন যায়িদ (রহঃ) থেকে বর্ণনা করেন যে, তারা এ
আয়াতাংশের ব্যাখ্যা করেছেন : তারা তাঁর হুকুম মেনে চলত। (তাবারী
২১/১৬৯) আল্লাহ তা'আলা বলেন :
$$ وَشَدَدْنَا مُلْكَهُ $$ আমি দাউদের রাজ্যকে সুদৃঢ় করেছিলাম। বাদশাহদের
যতগুলি জিনিসের প্রয়োজন সবই তাঁকে দেয়া হয়েছিল। ইব্‌ন আবী নাযিহ (রহঃ)
মুজাহিদ (রহঃ) থেকে বর্ণনা করেন যে, তাকে করা হয়েছিল পৃথিবীর সবচেয়ে
শক্তিশালী ও ক্ষমতাশালী। এরপর মহামহিমান্বিত আল্লাহ বলেনঃ