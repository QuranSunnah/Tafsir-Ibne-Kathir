সূরা ৪৬ : আহকাফ
৭১২
পারা ২৬
করত তখন তাঁর চেহারায় চিন্তার চিহ্ন প্রকাশিত হত। একদিন আমি তাঁকে
বললাম : হে আল্লাহর রাসূল সাল্লাল্লাহু 'আলাইহি ওয়া সাল্লাম! মেঘ ও বাতাস
দেখেতো মানুষ খুশি হয় যে, মেঘ হতে বৃষ্টি বর্ষিত হবে। কিন্তু আপনার অবস্থা
সম্পূর্ণ বিপরীত হয় কেন? উত্তরে তিনি বললেন : হে আয়িশা! ঐ মেঘের মধ্যে
যে শাস্তি নেই এ ব্যাপারে আমি কি করে নিশ্চিন্ত হতে পারি? একটি সম্প্রদায়কে
বাতাস দ্বারাই ধ্বংস করে দেয়া হয়েছে। একটি সম্প্রদায় শাস্তির মেঘ দেখে
বলেছিল : এটা মেঘ, যা আমাদের উপর বৃষ্টি বর্ষণ করবে। (আহমাদ ৬/৬৬,
ফাতহুল বারী ৮/৪৪১, মুসলিম ২/৬১৬)
আয়িশা (রাঃ) হতে অন্যত্র বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম যখন আকাশের কোন প্রান্তে মেঘ দেখতেন তখন তিনি তাঁর সমস্ত
কাজ ছেড়ে দিতেন, যদিও তিনি সালাতের মধ্যেও থাকতেন। আর ঐ সময় তিনি
নিম্নের দু'আটি পড়তেন ঃ
$$اللَّهُمَّ إِنِّي اَعُوْذُبِكَ مِنْ شَرِّ مَا فِيْهِ$$
হে আল্লাহ! এর মধ্যে যে অকল্যাণ রয়েছে তা হতে আমি আপনার নিকট
আশ্রয় প্রার্থনা করছি। আকাশ পরিষ্কার হয়ে গেলে রাসূল সাল্লাল্লাহু 'আলাইহি
ওয়া সাল্লাম মহামহিমান্বিত আল্লাহর প্রশংসা করতেন, আর যদি বৃষ্টি বর্ষিত হতে
দেখতেন তাহলে তিনি বলতেন :
$$اللَّهُمَّ صَيِّبًا نَافِعًا$$
হে আল্লাহ! উপকারী বৃষ্টি বর্ষণ কর।
আয়িশা (রাঃ) হতে ইমাম মুসলিম (রহঃ) তার সহীহ গ্রন্থে বর্ণনা করেন যে,
যখন জোরে বাতাস প্রবাহিত হত তখন তিনি বলতেনঃ
$$اللَّهُمَّ إِنِّي أَسْأَلُكَ مِنْ خَيْرِهَا وَخَيْرَ مَا فِيهَا وَخَيْرَ مَا أُرْسِلَتْ بِهِ. وَأَعُوْذُ بِكَ مِنْ شَرِّهَا وَشَرِّ مَا فِيهَا وَشَرِّ مَا أُرْسِلَتْ بِهِ.$$
হে আল্লাহ! আমি আপনার নিকট এর কল্যাণ, এর মধ্যে যা আছে তার
কল্যাণ এবং এর সাথে যা পাঠানো হয়েছে তার কল্যাণ প্রার্থনা করছি। আর
আপনার নিকট এর অমঙ্গল, এর মধ্যে যা আছে তার অমঙ্গল এবং এর সাথে যা
পাঠানো হয়েছে তার অমঙ্গল ও অনিষ্টতা হতে আপনার নিকট আশ্রয় চাচ্ছি।
তিনি আরও বলেন : যখন আকাশে মেঘ উঠত তখন রাসূলুল্লাহ সাল্লাল্লাহু
'আলাইহি ওয়া সাল্লামের রং পরিবর্তন হয়ে যেত। কখনও তিনি ঘর হতে বাইরে