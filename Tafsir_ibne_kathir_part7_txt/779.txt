সূরা ৪৮: ফাহ
৭৭৯
পারা ২৬
তিনি তাঁর থেকে আমাকে তা দান করলেন। এরপর তিনি অন্যান্য সাহাবীগণ
থেকে বাইয়াত নিতে থাকেন। যখন তা প্রায় শেষ পর্যায়ে তখন তিনি বললেন :
ওহে সালামাহ! তুমি কি আমার কাছে বাইয়াত হবেনা? আমি বললাম : হে
আল্লাহর রাসূল সাল্লাল্লাহু 'আলাইহি ওয়া সাল্লাম! আমিতো প্রথম দিকে এবং
মাঝখানে বাইয়াত হয়েছি। তিনি বললেন : আবার বাইয়াত নাও। সুতরাং
তৃতীয়বারের মত আমি তাঁর কাছে বাইয়াত নিলাম ।
রাসূল সাল্লাল্লাহু 'আলাইহি ওয়া সাল্লাম আমাকে জিজ্ঞেস করলেন : তোমাকে
আমি যে বর্ম দিয়েছিলাম তা কোথায়? আমি বললাম : হে আল্লাহর রাসূল সাল্লাল্লাহু
'আলাইহি ওয়া সাল্লাম! আমার সাথে আমিরের (রাঃ) সাক্ষাত হলে আমি দেখতে
পেলাম যে, তার কাছে কোন বর্ম নেই, তাই আমি ওটা তাকে দিয়ে দিয়েছি। রাসূল
সাল্লাল্লাহু 'আলাইহি ওয়া সাল্লাম হেসে উঠলেন এবং বললেন : তোমার অবস্থাতো
পূরা কালের ঐ লোকের মত যে বলেছিল : হে আল্লাহ! আমার কাছে এমন
একজনকে পাঠিয়ে দিন যে আমার নিকট আমার নিজের জীবন হতেও প্রিয়।
অতঃপর মাক্কাবাসী সন্ধির জন্য তোড়জোড় শুরু করে। যাতায়াত চলতে থাকে
এবং শেষ পর্যন্ত তাদের সাথে সন্ধি হয়ে যায়। আমি তালহা ইবন উবাইদুল্লাহর
(রাঃ) কাজ করে দিতাম। আমি তার ঘোড়ার ও তার নিজের খিদমাত করতাম।
বিনিময়ে তিনি আমাকে খেতে দিতেন। আমিতো আমার ঘর-বাড়ী, ছেলে-মেয়ে
এবং মাল-ধন ছেড়ে আল্লাহ ও তাঁর রাসূল সাল্লাল্লাহু 'আলাইহি ওয়া সাল্লামের
পথে হিজরাত করে চলে এসেছিলাম। যখন সন্ধি হয়ে যায় এবং এদিকের লোক
ওদিকে এবং ওদিকের লোক এদিকে চলাফিরা শুরু করে তখন একদা আমি
একটি গাছের নীচে গিয়ে কাঁটা ইত্যাদি সরিয়ে ঐ গাছের ছায়ায় শুইয়ে পড়ি।
অকস্মাৎ মুশরিকদের চারজন লোক সেখানে আগমন করে এবং রাসূলুল্লাহ
সাল্লাল্লাহু 'আলাইহি ওয়া সাল্লাম সম্পর্কে কিছু অসম্মানজনক মন্তব্য করতে শুরু
করে। আমার কাছে তাদের কথাগুলো খুবই খারাপ লাগে। তাই আমি সেখান
হতে উঠে আর একটি গাছের নীচে চলে আসি। তারা তাদের অস্ত্রশস্ত্র খুলে ফেলে
এবং গাছের ডালে লটকিয়ে রাখে। অতঃপর তারা সেখানে শুইয়ে পড়ে।
কিছুক্ষণ অতিবাহিত হয়েছে এমন সময় শুনি যে, উপত্যকার নীচের অংশে
কোন একজন ঘোষণাকারী ঘোষণা করছেন : হে মুহাজির ভাইয়েরা! ইব্‌ন যানীম
(রাঃ) নিহত হয়েছেন! এ কথা শুনেই আমি তাড়াতাড়ি আমার তরবারী উঠিয়ে নিই
এবং ঐ গাছের নীচে গমন করি যেখানে ঐ চার ব্যক্তি ঘুমিয়েছিল। সেখানে গিয়েই
আমি সর্বপ্রথম তাদের হাতিয়ারগুলো নিজের অধিকারভুক্ত করে নিই। তারপর এক
হাতে তাদেরকে দাবিয়ে নিই এবং অপর হাতে তরবারী উঠিয়ে তাদেরকে বললামঃ