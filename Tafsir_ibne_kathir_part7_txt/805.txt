সূরা ৪৮: ফাতহ
৮০৫
পারা ২৬
নেই। উরওয়া এখানে এ দৃশ্যও দেখে যে, রাসূলুল্লাহ সাল্লাল্লাহু 'আলাইহি ওয়া
সাল্লাম থুথু ফেললে কোন না কোন সাহাবী তা হাতে ধরে নেন এবং তা তাদের
শরীরে অথবা মুখমন্ডলে মেখে নেন। তাঁর ঠোট নড়া মাত্রই তাঁর আদেশ পালনের
জন্য একে অপরের আগে বেড়ে যান। তিনি যখন অযূ করেন তখন অযূর বাকি
পানি গ্রহণ করার জন্য সাহাবীগণ কাড়াকাড়ি শুরু করে দেন। তারা যখন তাঁর
সাথে কথা বলেন তখন নিম্ন স্বরে বলেন যে, শব্দটি পর্যন্ত শোনা যায়না। তাঁকে
তারা এমন সম্মান করেন যে, তাঁর চেহারা মুবারকের দিকেও তারা বেশীক্ষণ
তাকাননা। বরং অত্যন্ত আদবের সাথে চক্ষু নীচু করে বসে থাকেন। উরওয়া
কুরাইশদের নিকট ফিরে গিয়ে এই অবস্থার কথাই তাদেরকে শুনিয়ে দেয়।
উরওয়া কুরাইশদেরকে আরও বলে ঃ হে কুরায়েশের দল! আমি পারস্য সম্রাট
কিসরার (সিজারের) এবং আবিসিনিয়ার সম্রাট নাজ্জাশীর দরবারেও গিয়েছি।
আল্লাহর শপথ! আমি ঐ সম্রাটদেরও ঐরূপ সম্মান ও মর্যাদা দেখিনি যেরূপ
মর্যাদা ও সম্মান মুহাম্মাদ সাল্লাল্লাহু 'আলাইহি ওয়া সাল্লামের দেখলাম। তাঁর
সাহাবীবর্গ (রাঃ) তাঁর যে সম্মান করেন এর চেয়ে বেশি সম্মান করা অসম্ভব ।
আল্লাহর শপথ! যখন তিনি থুথু নিক্ষেপ করেন তখন তা মাটিতে পড়ার আগেই
ওটা তারা তাদের হাতে নিয়ে নেয় এবং তা তাদের মুখমন্ডল এবং শরীরে মুছে
নেয়। তিনি যদি কোন কিছু আদেশ করেন তাহলে সাথে সাথে তা পালিত হয়।
তিনি যখন অযু করেন অন্যেরা তখন অযূর বাকি পানি নেয়ার জন্য কাড়াকাড়ি
শুরু করে। তারা যখন তাঁর সাথে কথা বলে তখন অতি নিচু স্বরে কথা বলে এবং
শ্রদ্ধার কারণে তাঁর দিকে কেহ এক নাগাড়ে তাকিয়ে থাকেনা। সুতরাং তোমরা
তাঁর প্রস্তাব মেনে নাও।
কিনানা গোত্রের এক লোক বলল : তাঁর কাছে যাওয়ার জন্য আমাকে অনুমতি
দেয়া হোক। তারা তাকে অনুমতি দিল। তাকে আসতে দেখে রাসূল সাল্লাল্লাহু
'আলাইহি ওয়া সাল্লাম তাঁর সাহাবীগণকে বললেনঃ
সে হল অমুক গোত্রের লোক, যারা কুরবানীর উটকে সম্মান করে। তোমরা
তোমাদের কুরবানীর উটগুলিকে তার সামনে নিয়ে এসো। সুতরাং তারা
কুরবানীর পশুগুলিকে তার কাছে নিয়ে এলো এবং 'লাব্বাইক' পাঠ করতে করতে
তাকে অভিনন্দন জানালো। এ দৃশ্য দেখে সে বলল : সমস্ত প্রশংসা আল্লাহর! এ
লোকদেরকে কা'বা ঘরের তাওয়াফ করতে বাধা দেয়া ঠিক হবেনা। সে তার
লোকদের কাছে ফিরে গিয়ে বলল ঃ আমি তাদের কাছে কুরবানীর উটগুলিকে
চিহ্নিত করা এবং মালা পরিধান করানো অবস্থায় দেখেছি। আমি মনে করিনা যে,