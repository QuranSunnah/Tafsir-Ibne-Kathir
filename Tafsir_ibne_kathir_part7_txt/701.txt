সূরা ৪৬: আহকাফ
৭০১
পারা ২৬
নিবে। মহিলাটি উসমানের (রাঃ) নিকট হাযির হলে তিনি তাকে রজম (পাথর
মেরে হত্যা) করার নির্দেশ দেন। এ খবর আলীর (রাঃ) কর্ণগোচর হলে তিনি
খলীফাতুল মুসলিমীন উসমানকে (রাঃ) প্রশ্ন করেন: আপনি এটা কি করতে
যাচ্ছেন? জবাবে তিনি বলেন: এই মহিলাটি তার বিয়ের ছয় মাস পরেই সন্তান
প্রসব করেছে, যা অসম্ভব (সুতরাং আমি তাকে ব্যভিচারের অপরাধে রজম করার
নির্দেশ দিয়েছি)। আলী (রাঃ) তখন তাকে বলেন : আপনি কি কুরআন
পড়েননি? উত্তরে তিনি বলেনঃ হ্যাঁ, অবশ্যই পড়েছি। আলী (রাঃ) তখন বলেনঃ
তাহলে কুরআনুল হাকীমের $$وَحَبْلُهُ وَفِصْلُهُ ثَلثُونَ شَهْرًا$$ )তার গর্ভধারণ ও দুধ
ছাড়ানোর সময়কাল হল ত্রিশমাস) এ আয়াতটি এবং $$حَوْلَيْنِ كَامِلَيْنِ$$ )দুধ
ছাড়ানোর সময়কাল হল পূর্ণ দুই বছর) এ আয়াতটি পড়েননি? সুতরাং গর্ভধারণ
ও দুধ পান করানোর মোট সময়কাল হল ত্রিশ মাস। এর মধ্যে দুধ পান
করানোর সময়কাল দুই বছর বা চব্বিশ মাস বাদ গেলে বাকী থাকে ছয় মাস।
তাহলে কুরআনুল কারীম দ্বারা জানা গেল যে, গর্ভধারণের সময়কাল হল কমপক্ষে
ছয় মাস। এ মহিলাটি এ সময়কালের মধ্যেই সন্তান প্রসব করেছে। সুতরাং তার
উপর কি করে ব্যভিচারের অভিযোগ দেয়া যেতে পারে?
এ কথা শুনে উসমান (রাঃ) বলেন : আল্লাহর শপথ! এ কথা সম্পূর্ণরূপে
সঠিক! বড়ই দুঃখের বিষয় যে, এটা আমি চিন্তাই করিনি। যাও, মহিলাটিকে
ফিরিয়ে নিয়ে এসো। অতঃপর জনগণ মহিলাটিকে এমন অবস্থায় পেল যে, সে
যে দোষমুক্ত তা প্রমাণিত হয়ে গিয়েছিল। মুআ'ম্মার (রহঃ) বলেন : আল্লাহর
শপথ! একটি কাকের সাথে অন্য কাকের এবং একটি ডিমের সাথে অন্য ডিমের
যেমন সাদৃশ্য থাকে, মহিলাটির শিশুর সাথে তার পিতার সাদৃশ্য এর চেয়েও
বেশি ছিল। স্বয়ং তার পিতাও তাকে দেখে বলে : আল্লাহর শপথ! এটা যে
আমারই সন্তান এ ব্যাপারে এখন আমার কোনই সন্দেহ নেই। আল্লাহ তা'আলা
মহিলাটির স্বামীকে একটা ক্ষত দ্বারা আক্রান্ত করেন যা তার মুখমন্ডলে দেখা
দিয়েছিল। অবশেষে তাতেই সে মৃত্যুবরণ করে। এটি ইব্‌ন আবী হাতিম (রহঃ)
বর্ণনা করেছেন। তবে এ বর্ণনায় দুর্বলতা রয়েছে। (দুররুল মানসুর ৬/৯)
এ রিওয়ায়াতটি আমরা অন্য সনদে $$فَأَنَا أَوَّلُ الْعَبِدِينَ$$ )৪৩ : ৮১) এ
আয়াতের তাফসীরে আনয়ন করেছি।