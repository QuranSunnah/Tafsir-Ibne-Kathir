সূরা ৪৮: ফাত্‌হ
৮০১
পারা ২৬
আসে তাহলে ঐ মুশরিক বাহিনীকে আল্লাহ তা'আলা ধ্বংস করে ফেলবেন অথবা
আমরা তাদেরকে চরম দুর্দশায় ফেলে দিব।
অন্য এক বর্ণনায় আছে যে, রাসূল সাল্লাল্লাহু 'আলাইহি ওয়া সাল্লাম বলেছেন :
তারা যেখানে জমায়েত হয়ে আছে সেখানেই যদি তারা অবস্থান করে তাহলে তা
হবে তাদের মনস্তাপ, দিশেহারা এবং বিপর্যয়ের কারণ। তারা তাদের পরিবারকে
রক্ষা করতে চাইলে আল্লাহ সুবহানাহু তাদের ঘাড় দেহ থেকে বিচ্ছিন্ন করার ব্যবস্থা
করবেন। অতএব আমরা কি কা'বা ঘরের দিকে অগ্রসর হব এবং কেহ যদি
আমাদেরকে ওখানে পৌঁছতে বাধা দেয় তাহলে তাদের সাথে যুদ্ধ করব?
আবূ বাকর (রাঃ) বললেন : হে আল্লাহর রাসূল সাল্লাল্লাহু 'আলাইহি ওয়া
সাল্লাম! আপনারতো কা'বা ঘরে তাওয়াফ করাই উদ্দেশ্য, কেহকে হত্যা করা
কিংবা কারও সাথে যুদ্ধ করা উদ্দেশ্য নয়। অতএব কা'বা ঘরের উদ্দেশে রওয়ানা
হন। যদি কেহ এ ব্যাপারে আমাদেরকে বাধা দেয় তাহলে আমরা তার বিরুদ্ধে
লড়াই করব। অন্য বর্ণনায় আছে যে, আবূ বাকর (রাঃ) বলেন: আল্লাহ এবং
তাঁর রাসূল সাল্লাল্লাহু 'আলাইহি ওয়া সাল্লাম জানেন যে, উমরাহ করার উদ্দেশে
আমরা এখানে এসেছি, কারও সাথে লড়াই করার জন্য নয়। সুতরাং কেহ যদি
কা'বা ঘরে পৌঁছতে বাধা দেয় তাহলে আমরা তার সাথে লড়াই করব। রাসূল
(সাঃ) বললেন : তাহলে আপনারা এগিয়ে চলুন। অন্য বর্ণনায় আছে : তাহলে
আল্লাহ সুবহানাহুর নাম নিয়ে আপনারা এগিয়ে চলুন।
কিছু দূর অগ্রসর হওয়ার পর রাসূল সাল্লাল্লাহু 'আলাইহি ওয়া সাল্লাম বললেন
ঃ খালিদ ইব্‌ন ওয়ালিদ কুরাইশদের সেনাবাহিনীকে নেতৃত্ব দিয়ে সামনে অগ্রসর
হচ্ছে। অতএব তোমরা ডান দিকের পথ ধরে এগিয়ে যাও।
খালিদ (রাঃ) এ খবর জানতে পারলেননা, যতক্ষণ না মুসলিম বাহিনীর
পদযাত্রার ফলে ধূলি ধূসরিত বায়ু তার নিকট পৌঁছে। অবশেষ রাসূল সাল্লাল্লাহু
'আলাইহি ওয়া সাল্লাম সানিয়া নামক স্থানে পৌঁছলেন। খালিদের (রাঃ)
সেনাবাহিনী যখন দেখল যে রাসূলুল্লাহ সাল্লাল্লাহু 'আলাইহি ওয়া সাল্লাম পথ
পরিবর্তন করেছেন তখন তারা তাড়াতাড়ি কুরাইশদের নিকট গিয়ে তাদেরকে এ
খবর অবহিত করল।
ওদিকে রাসূলুল্লাহ সাল্লাল্লাহু 'আলাইহি ওয়া সাল্লাম যখন সানিয়াতুল মিরারে
পৌঁছেন তখন তাঁর উষ্ট্রীটি বসে পড়ে। জনগণ তাদের সাধ্য মত উষ্ট্রীটিকে উঠাতে
চেষ্টা করল। কিন্তু তাদের কোন চেষ্টাই ফলপ্রসু হলনা। তাই তারা বলতে লাগল
: কাসওয়া একগুঁয়েমী করছে, কাসওয়া একগুঁয়েমী করছে। রাসূলুল্লাহ সাল্লাল্লাহু