সূরা ৪৮: ফাতহ
৭৯১
পারা ২৬
রিযওয়ানের চুক্তিতে অংশ নেয়া
মুসলিমের প্রতি আল্লাহর সন্তুষ্টি এবং 'ফাই' প্রাপ্তির সুখবর
আল্লাহ তা'আলা এখানে বর্ণনা করছেন যে, যারা গাছের নিচে রাসূল
সাল্লাল্লাহু 'আলাইহি ওয়া সাল্লামের কাছে বাইয়াত নিয়েছিলেন তাদের প্রতি
তিনি সন্তুষ্ট। পূর্বেই বর্ণিত হয়েছে যে, এই বাইআতে অংশগ্রহণকারীদের সংখ্যা
ছিল চৌদ্দশ'। হুদাইবিয়া প্রান্তরে একটি বাবলা গাছের নীচে এই বাইআত কার্য
সম্পাদিত হয়েছিল ।
ইমাম বুখারী (রহঃ) তারিক (রহঃ) হতে, তিনি আবদুর রাহমান (রহঃ) হতে
বর্ণনা করেন যে, তিনি একবার হাজ্জ করতে গিয়ে দেখতে পান যে, কতগুলি
লোক এক জায়গায় সালাত আদায় করছে। তিনি তাদেরকে জিজ্ঞেস করেন :
এটা কোন্ মাসজিদ? তারা উত্তরে বলে ঃ এটা ঐ বৃক্ষ, যার নীচে রাসূলুল্লাহ
সাল্লাল্লাহু 'আলাইহি ওয়া সাল্লাম সাহাবীগণের (রাঃ) নিকট হতে বাইআত গ্রহণ
করেছিলেন। আবদুর রাহমান (রহঃ) ফিরে এসে সাঈদ ইব্‌ন্ন মুসাইয়াবকে (রহঃ)
ঘটনাটি বলেন। তখন সাঈদ ইব্‌ন মুসাইয়াব (রহঃ) বলেন : আমার পিতাও এই
বাইআতে অংশগ্রহণ করেছিলেন। তিনি বর্ণনা করেছেন যে, পর বছর তারা
সেখানে গমন করেন। কিন্তু তারা সবাই বাইআত গ্রহণের স্থানটি ভুলে যান।
তারা ঐ গাছটিও দেখতে পাননি। অতঃপর সাঈদ (রহঃ) বিস্ময় প্রকাশ করে
বলেন : রাসূলুল্লাহ সাল্লাল্লাহু 'আলাইহি ওয়া সাল্লামের সাহাবীগণ, যারা নিজেরা
বাইআত করেছেন, তারাই ঐ জায়গাটি চিনতে পারেননি, আর তোমরা চিনে
ফেললে! তাহলে তোমরাই কি রাসূলুল্লাহ সাল্লাল্লাহু 'আলাইহি ওয়া সাল্লামের
সাহাবীগণ হতে ভাল হয়ে গেলে! (ফাতহুল বারী ৭/৫১২) মহান আল্লাহ বলেন :
$$فَعَلِمَ مَا فِي قُلُوْبِهِمْ$$ তাদের অন্তরে যা ছিল তা তিনি অবগত ছিলেন। অর্থাৎ
তিনি তাঁদের অন্তরের পবিত্রতা, ওয়াদা পালনের সদিচ্ছা এবং আনুগত্যের
অভ্যাস সম্পর্কে পূর্ণ ওয়াকিফহাল।
$$فَأَنْزَلَ السَّكِينَةَ عَلَيْهِمْ وَأَثَابَهُمْ فَتْحًا قَرِيبًا$$
প্রশান্তি দান করলেন এবং আসন্ন বিজয় দ্বারা পুরস্কৃত করলেন। এ বিজয় হল ঐ
সন্ধি যা হুদাইবিয়া প্রান্তরে হয়েছিল। এর দ্বারা রাসূলুল্লাহ সাল্লাল্লাহু 'আলাইহি
ওয়া সাল্লাম এবং সাহাবীগণ সাধারণ কল্যাণ লাভ করেছিলেন এবং এর পরপরই
খাইবার বিজিত হয়েছিল। অতঃপর অল্পদিনের মধ্যে মাক্কাও বিজিত হয় এবং