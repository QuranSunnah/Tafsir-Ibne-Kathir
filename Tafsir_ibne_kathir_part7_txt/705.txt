--- OCR Start ---
সূরা ৪৬: আহকাফ
৭০৫
পারা ২৬
ছিলেন। কোন কোন তাফসীরকারকেরও এ উক্তি রয়েছে। কিন্তু সঠিক কথা
এটাই যে, এ আয়াতটি আম বা সাধারণ। যে কেহই মাতা-পিতার অবাধ্য হবে
তারই ব্যাপারে এটা প্রযোজ্য হবে।
ইমাম বুখারী (রহঃ) ইউসুফ ইব্‌ন মাহাক (রহঃ) থেকে বর্ণনা করেন যে,
মুয়াবিয়া ইব্‌ন আবূ সুফিয়ানের মাধ্যমে মারওয়ান (ইন্ন হাকাম) হিজাযের
গর্ভনর নিযুক্ত হন। মারওয়ান তার এক ভাষনে ইয়াযীদ ইব্‌ন মুয়াবিয়ার প্রশংসা
করেন এবং জনগণকে বলেন যে, তারা যেন ইয়াযীদের কাছে বাইয়াত করেন।
তার এ কথার উত্তরে আবদুর রাহমান ইব্‌ন আবূ বাকর (রাঃ) কিছু বললেন।
তখন মারওয়ান বললেন : তাকে গ্রেফতার কর। কিন্তু তিনি তখন আয়িশার
(রাঃ) গৃহে প্রবেশ করায় তাকে কেহ গ্রেফতার করতে পারলনা। মারওয়ান তখন
বললেন: এ হল সেই ব্যক্তি যার ব্যাপারে আল্লাহ তা'আলা নাযিল করেনঃ
وَالَّذِي قَالَ لِوَالِدَيْهِ أَن لَكُمَا اتَعِدُنِنِي أَنْ أَخْرَجَ وَقَدْ خَلَتِ الْقُرُونُ مِنْ قَبْلِي
আর এমন লোক আছে, যে তার মাতা-পিতাকে বলে : আফসোস তোমাদের
জন্য। তোমরা কি আমাকে এ ভয় দেখাতে চাও যে, আমি পুনরুত্থিত হব যদিও
আমার পূর্বে বহু পুরুষ গত হয়েছে।
তখন পর্দার আড়াল থেকে আয়িশা (রাঃ) উত্তরে বললেন: আমাদের পরিবারের
কারও ব্যাপারে আল্লাহ সুবহানাহু কোন আয়াত নাযিল করেননি, একমাত্র আমার
সচ্চরিত্রতার ব্যাপারে নাযিলকৃত আয়াত ছাড়া। (ফাতহুল বারী ৮/৪৩৯) তিনি সূরা
নূরের, (২৪: ১১-১৮) আয়াতসমূহের কথা বুঝাতে চেয়েছেন।
অন্য এক বর্ণনায় মুহাম্মাদ ইব্‌ন যায়িদ (রহঃ) থেকে বলা হয়েছে যে,
মুয়াবিয়া যখন তার ছেলের পক্ষে বাইয়াত করার জন্য প্রচার কাজ চালাচ্ছিলেন
তখন মারওয়ান ঘোষণা করেন : এতো আবূ বাকর (রাঃ) ও উমার (রাঃ) যে
পদ্ধতিতে খালীফা নিযুক্ত হয়েছিলেন সেই পদ্ধতিরই অনুসরণ করা হচ্ছে। এ
কথা শুনে আবদুর রাহমান ইব্‌ন আবূ বাকর (রাঃ) বলেন: এটাতো করা হল
হিরাক্লিয়াস ও সিজারের পদ্ধতির অনুসরণ। মারওয়ান তখন প্রতি উত্তরে বললেন
: এ হল ঐ ব্যক্তি যার ব্যাপারে আল্লাহ সুবহানাহু বলেন: وَالَّذِي قَالَ لِوَالِدَيْهِ
أَن تَكُبَا আর এমন লোক আছে, যে তার মাতা-পিতাকে বলে ঃ আফসোস
তোমাদের জন্য।
--- OCR End ---