সূরা ৩৬ : ইয়াসীন
১৭৮
পারা ২৩
আবূ মূসা আশ'আরী (রাঃ) বলেন যে, কিয়ামাতের দিন আল্লাহ তা'আলা
মু'মিনকে ডেকে তার সামনে তার পাপ পেশ করে বলবেন : এটা কি ঠিক? সে
উত্তরে বলবে : হে আমার রাব্ব! হ্যাঁ, অবশ্যই আমি এ কাজ করেছি। আল্লাহ
তা'আলা তখন তার পাপরাশি ক্ষমা করে দিবেন এবং তিনি এগুলো গোপন করে
রাখবেন। তার একটি পাপও সৃষ্টজীবের কারও কাছে প্রকাশিত হবেনা। অতঃপর
তার সৎ আমলগুলি নিয়ে আসা হবে এবং সমস্ত মাখলুকের সামনে ওগুলো
খোলাখুলিভাবে প্রকাশ করে দেয়া হবে। অতঃপর কাফির ও মুনাফিককে আহ্বান
করা হবে এবং তাকে বলা হবে : তুমি এসব কাজ করেছিলে কি? তখন সে
অস্বীকার করে বলবে : হে আমার রাব্ব! আপনার মর্যাদার শপথ! আপনার এই
মালাক/ফেরেশতা এমন কিছু লিখেছেন যা আমি করিনি। তখন ঐ
মালাক/ফেরেশতা বলবেন : তুমি কি এ কাজ অমুক দিন অমুক জায়গায় করনি?
সে জবাব দিবে : না, হে আমার রাব্ব! আপনার ইয্যাতের শপথ! আমি এটা
করিনি। যখন সে এ কথা বলবে তখন আল্লাহ তার মুখ বন্ধ করে দিবেন। আবূ
মূসা (রাঃ) বলেন, আমার ধারণায় সর্বপ্রথম তার ডান উরু তার বিরুদ্ধে সাক্ষ্য
দিবে। অতঃপর তিনি নিম্নের এই আয়াতটি পাঠ করেন।
الْيَوْمَ نَخْتِمُ عَلَى أَفْوَاهِهِمْ وَ تُكَلِّمُنَا أَيْدِيهِمْ وَ تَشْهَدُ أَرْجُلُهُمْ بِمَا كَانُوا
يَكْسِبُونَ আমি আজ এদের মুখে মোহর লাগিয়ে দিব। এদের হাত কথা বলবে
আমার সাথে এবং এদের পা সাক্ষ্য দিবে এদের কৃতকর্মের। (তাবারী ২০/৫৪৪)
এরপর মহান আল্লাহ বলেনঃ
وَلَوْ نَشَاءُ لَطَمَسْنَا عَلَى أَعْيُنِهِمْ فَاسْتَبَقُوا الصِّرَاطَ فَأَنَّى يُبْصِرُوْنَ
ইচ্ছা করলে তাদের চক্ষুগুলিকে নষ্ট করে দিতে পারতাম, তখন তারা সৎ পথে
চলতে চাইলে কি করে দেখতে পেত? আর আমি যদি ইচ্ছা করতাম তাহলে
তাদেরকে তাদের নিজেদের স্থানে বিকৃত করে দিতে পারতাম। তাদের চেহারা
পরিবর্তন করে দিয়ে তাদেরকে ধ্বংস করে দিতাম, তাদেরকে পাথর বানিয়ে
দিতাম এবং তাদের পা ভেঙ্গে দিতাম।
فَمَا اسْتَطَاعُوا مُضِيًّا وَلَا يَرْجِعُونَ ফলে তখন তারা চলতে পারতনা। অর্থাৎ
তারা সামনেও যেতে পারতনা এবং পিছনেও ফিরে আসতে পারতনা। বরং মূর্তির
মত একই জায়গায় বসে থাকত।