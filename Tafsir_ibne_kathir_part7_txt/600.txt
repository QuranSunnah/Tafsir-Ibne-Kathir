--- OCR Start ---
সূরা ৪৩ : যুখরুফ
৬০০
পারা ২৫
সোজা ও স্পষ্ট পথ প্রদর্শন করে, তুমি তা দৃঢ়ভাবে অবলম্বন কর। এটা সুখময়
জান্নাতের সরল পথ-প্রদর্শক। যারা এর উপর চলে এবং এর আহকামের উপর
আমল করে তারা কখনও পথভ্রষ্ট হতে পারেনা।
وَإِنَّهُ لَذِكُرْ لَكَ وَلِقَوْمِكَ নিশ্চয়ই এটা তোমার ও তোমার সম্প্রদায়ের জন্য
যিক্র অর্থাৎ সম্মানের বস্তু। ইব্‌ন আব্বাস (রাঃ), মুজাহিদ (রহঃ), কাতাদাহ
(রহঃ), সুদ্দী (রহঃ) এবং ইন্ন যায়িদ (রহঃ) وَإِنَّهُ لَذِكُرْ لَكَ وَ لِقَوْمِكَ
আয়াতের এরূপ ব্যাখ্যা করেছেন। (তাবারী ২১/৬১০, ৬১১)
এতে তাঁর জাতীয় আভিজাত্য রয়েছে যে, কুরআনুল কারীম তাঁরই ভাষায়
অবতীর্ণ হয়েছে, কুরাইশের পরিভাষায়ই নাযিল হয়েছে। সুতরাং এটা প্রকাশমান
যে, এরাই সবচেয়ে বেশি কুরআন বুঝবে। সুতরাং এই কুরাইশদের উচিত
সবচেয়ে বেশি দৃঢ়তার সাথে এর উপর আমল করতে থাকা। এতে বিশেষ করে
ঐ মহান মুহাজিরদের বড় কৃতিত্ব ও আভিজাত্য রয়েছে যারা সর্বাগ্রে ইসলাম
গ্রহণ করেছেন এবং হিজরাতও করেছেন সবারই পূর্বে। আর যারা এদের পদাংক
অনুসরণ করেছেন তাদেরও এ মর্যাদা রয়েছে।
; এর অর্থ উপদেশও নেয়া হয়েছে। এটা রাসূলুল্লাহ সাল্লাল্লাহু ‘আলাইহি
ওয়া সাল্লামের কাওমের জন্য উপদেশ হওয়ার অর্থ এটা নয় যে, অন্যদের জন্য
এটা উপদেশ নয়। যেমন আল্লাহ তা'আলা বলেন :
لَقَدْ أَنْزَلْنَا إِلَيْكُمْ كِتَبًا فِيْهِ ذِكْرُكُمْ أَفَلَا تَعْقِلُوْنَ
আমিতো তোমাদের প্রতি অবতীর্ণ করেছি কিতাব যাতে আছে তোমাদের
জন্য উপদেশ, তবুও কি তোমরা বুঝবেনা? (সূরা আম্বিয়া, ২১ : ১০) অন্য
আয়াতে রয়েছেঃ
وَانْذِرُ عَشِيرَتَكَ الْأَقْرَبِينَ
তোমার নিকটতম আত্মীয়বর্গকে সতর্ক করে দাও। (সূরা শু'আরা, ২৬ : ২১৪)
মোট কথা, কুরআনের উপদেশ এবং নাবী সাল্লাল্লাহু 'আলাইহি ওয়া সাল্লামের
রিসালাত সাধারণ। রাসূলুল্লাহ সাল্লাল্লাহু 'আলাইহি ওয়া সাল্লামের আত্মীয়-স্বজন,
কাওম এবং দুনিয়ার সমস্ত মানুষ এর অন্তর্ভুক্ত। এরপর ঘোষিত হচ্ছেঃ
--- OCR End ---