--- OCR Start ---
সূরা ৩৮: সাদ
৩১৩
পারা ২৩
জিনদের অন্তর্ভুক্ত। তার প্রকৃতিগত অশ্লীলতা এবং স্বভাবগত ঔদ্ধত্যপনা প্রকাশ
পেয়ে গেল। সে আল্লাহর সাথে বাদানুবাদ করল এবং ঔদ্ধত্যতা প্রকাশ করল।
মহান আল্লাহ তাকে প্রশ্ন করলেন : হে ইবলীস! আমি যাকে নিজ হাতে সৃষ্টি
করেছি, তার প্রতি সাজদাহবনত হতে তোকে কিসে বাধা দিল? তুই কি ঔদ্ধত্য
প্রকাশ করলি, নাকি তুই উচ্চ মর্যাদা সম্পন্ন? সে বলল: আমি তার চেয়ে শ্রেষ্ঠ,
কেননা আপনি আমাকে সৃষ্টি করেছেন আগুন হতে এবং তাকে সৃষ্টি করেছেন মাটি
হতে। সুতরাং মর্যাদার দিক দিয়ে আমি তার চেয়ে বহু গুণে উঁচ্চে। ঐ পাপী
শাইতান বুঝতে ভুল করল এবং আল্লাহর আদেশ অমান্য করার কারণে নিজেকে
ধ্বংসের মুখে ঠেলে দিল। সুতরাং আল্লাহ সুবহানাহু তাকে লাঞ্ছিত ও নিগৃহীত
করলেন, তাকে জান্নাত থেকে বহিস্কার করলেন, তাঁর পবিত্র সান্নিধ্য থেকে বঞ্চিত
করলেন, তাঁর দয়া থেকে পৃথক করে দিলেন এবং তার নামকরণ করলেন
'ইবলীস', যার অর্থ হচ্ছে তার জন্য আল্লাহর রাহমাতের আর কোন আশা
থাকলনা। তাকে অভিশপ্ত করে সকল শান্তি থেকে বঞ্চিত করে দুনিয়ায় পাঠিয়ে
দেয়া হয়েছে। ইবলীস বলল : হে আমার রাব্ব! আমাকে আপনি পুনরুত্থান
দিবস পর্যন্ত অবকাশ দিন।
মহান ও সহনশীল আল্লাহ, যিনি স্বীয় মাখলুককে তাদের পাপের কারণে
তাড়াতাড়ি পাকড়াও করেননা, ইবলীসের এ প্রার্থনাও কবূল করলেন এবং তিনি
তাকে পুনরুত্থান দিবস পর্যন্ত অবকাশ দিলেন। কিয়ামাত পর্যন্ত ধ্বংস থেকে
নিরাপদ থাকার আশ্বাস পেয়ে ইবলীস আরও বেপরোয়া হল এবং বললঃ
$$فَبِعِزَّتِكَ لَأُغْوِيَنَّهُمْ أَجْمَعِينَ . إِلَّا عِبَادَكَ مِنْهُمُ الْمُخْلَصِينَ$$
আপনার ক্ষমতার শপথ! আমি আদমের (আঃ) সমস্ত সন্তানকে পথভ্রষ্ট করব,
তবে তাদেরকে নয় যারা তাদের মধ্যে আপনার একনিষ্ঠ বান্দা। যেমন আল্লাহ
তা'আলা অন্য আয়াতে ইবলীসের উক্তি উদ্ধৃত করেনঃ
$$رَعَيْتَكَ هُذَا الَّذِي كَرَّمْتَ عَلَيَّ لَبِنْ أَخَّرْتَنِ إِلَى يَوْمِ الْقِيمَةِ$$
$$لاَحْتَنِكَنَّ ذُرِّيَّتَةً إِلَّا قَلِيلًا$$
তাকে যে আপনি আমার উপর মর্যাদা দান করলেন, কিয়ামাতের দিন পর্যন্ত
যদি আমাকে অবকাশ দেন তাহলে আমি অল্প কয়েকজন ছাড়া তার
বংশধরদেরকে সমূলে বিনষ্ট করব। (সূরা ইসরা, ১৭ : ৬২) এই স্বতন্ত্রকৃতদের
কথা আল্লাহ তা'আলা অন্য আয়াতে বলেনঃ
--- OCR End ---