সূরা ৪৪ : দুখান
৬২৯
পারা ২৫
তাদের উপর এমন শাস্তি আপতিত হবে যা টলানোর নয়। এভাবে আল্লাহ
তা'আলা স্বীয় দীনকে সমুন্নত করলেন এবং স্বীয় কালেমাকে চতুর্দিকে ছড়িয়ে
দিলেন। তিনি তাঁর মু'মিন ও মুসলিম বান্দাদেরকে শক্তিশালী করলেন। অতঃপর
তাদেরকে জিহাদ এবং শত্রুদেরকে নির্বাসনের হুকুম দিয়ে দুনিয়ায় এমনভাবে
জয়যুক্ত করলেন যে, আল্লাহর দীনের মধ্যে অসংখ্য লোক প্রবেশ করল এবং
প্রাচ্যে ও পাশ্চাত্যে ইসলাম ছড়িয়ে পড়ল। সুতরাং প্রশংসা আল্লাহরই জন্য। আর
তিনিই সর্বাপেক্ষা ভাল জ্ঞান রাখেন।
সূরা যুখরুফ এর তাফসীর সমাপ্ত।
সূরা ৪৪: দুখান, মাক্কী سورة الدخان مكيّة
(আয়াত ৫৯, রুকূ ৩)
٤٤
(آياتتَهَا : ٥٩ رُكُوْعَاتُهَا : (٣)
মুসনাদ বাযযারে আবূ তুফাইল আমির ইব্‌ন্ন ওয়াসিলাহ (রহঃ) থেকে, তিনি
যায়িদ ইব্‌ন হারিসাহ (রাঃ) থেকে বর্ণনা করেন যে, রাসূল সাল্লাল্লাহু 'আলাইহি
ওয়া সাল্লাম ইব্‌ন সাইয়াদকে বলেন : আমি মনে মনে কিছু গোপন রেখেছি, তুমি
কি বলতে পার তা কি? আর রাসূল সাল্লাল্লাহু 'আলাইহি ওয়া সাল্লাম তার
(সাইয়াদের) থেকে যা গোপন রেখেছিলেন তা ছিল সূরা দুখান। সাইয়াদ উত্তরে
বলল : আদ দুখ। তখন রাসূল সাল্লাল্লাহু 'আলাইহি ওয়া সাল্লাম বললেন : তুমি
ধ্বংস হও! আল্লাহ যা চান তাই হয়। (তাবারী ৫/৮৮) এ হাদীসটির বর্ণনার
ব্যাপারে অসম্পূর্ণতা রয়েছে। সাইয়াদের ব্যাপারে ইমাম বুখারী (রহঃ) ও ইমাম
মুসলিম (রহঃ) যে বর্ণনা করেছেন তাতে সূরার নাম উল্লেখ করা হয়নি। (বুখারী
১৩৫৪, মুসলিম ৭৩৪৫)