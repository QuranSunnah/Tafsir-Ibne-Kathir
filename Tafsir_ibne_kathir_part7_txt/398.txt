--- OCR Start ---
সূরা ৩৯ : যুমার
৩৯৮
পারা ২৪
হে আমাদের রাব্ব! আপনি স্বীয় রাসূলগণের মাধ্যমে আমাদের সাথে যে
অঙ্গীকার করেছিলেন তা দান করুন এবং উত্থান দিবসে আমাদেরকে লাঞ্ছিত
করবেননা। নিশ্চয়ই আপনি অঙ্গীকার ভঙ্গ করেননা। (সূরা আলে ইমরান, ৩ ঃ
১৯৪) অন্য আয়াতে আছে যে, তারা এ সময় বলবেঃ
$$
الْحَمْدُ لِلَّهِ الَّذِي هَدينَا لِهَذَا وَمَا كُنَّا لِنَهْتَدِيَ لَوْلَا أَنْ هَدينَا
$$
সমস্ত প্রশংসা সেই আল্লাহর জন্য যিনি আমাদেরকে পথ প্রদর্শন করেছেন,
আল্লাহ আমাদেরকে পথ প্রদর্শন না করলে আমরা পথ পেতামনা, আমাদের রবের
প্রেরিত রাসূলগণ সত্য বাণী নিয়ে এসেছিলেন। (সূরা আ'রাফ, ৭ঃ ৪৩) তারা
আরও বলবেঃ
$$
الْحَمْدُ لِلَّهِ الَّذِى اَذْهَبَ عَنَّا الْحَزَنَ إِنَّ رَبَّنَا لَغَفُورٌ شَكُورُ الَّذِي أَحَلَّنَا
دَارَ الْمُقَامَةِ مِنْ فَضْلِهِ لا يَمَسُّنَا فِيهَا نَصَبٌ وَلَا يَمَسُّنَا فِيهَا لُغُوبٌ
$$
প্রশংসা আল্লাহর যিনি আমাদের দুঃখ দুর্দশা দূরীভূত করেছেন! আমাদের
রাব্বতো ক্ষমাশীল, গুণগ্রাহী। যিনি নিজ অনুগ্রহে আমাদেরকে স্থায়ী আবাস
দিয়েছেন, যেখানে ক্লেশ আমাদেরকে স্পর্শ করেনা। এবং ক্লান্তিও স্পর্শ
করেনা। (সূরা ফাতির, ৩৫ : ৩৪-৩৫) মহান আল্লাহ জান্নাতীদের আরও উক্তি
উদ্ধৃত করেনঃ
$$
وَأَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشَاءُ فَنِعْمَ أَجْرُ الْعَمِلِينَ
$$
আমাদেরকে অধিকারী করেছেন এই ভূমির; আমরা জান্নাতে যেখানে ইচ্ছা
বসবাস করব। আল্লাহ সুবহানাহু ওয়া তা'আলা বলেন : সদাচারীদের পুরস্কার
কত উত্তম! এ আয়াতটি মহান আল্লাহর নিম্নের উক্তির মত :
$$
وَلَقَدْ كَتَبْنَا فِي الزَّبُوْرِ مِنْ بَعْدِ الذِّكْرِ أَنَّ الْأَرْضَ يَرِثُهَا عِبَادِيَ
الصُّلِحُونَ
$$
আমি উপদেশের পর কিতাবে লিখে দিয়েছি যে, আমার যোগ্যতাসম্পন্ন
বান্দারা পৃথিবীর অধিকারী হবে। (সূরা আম্বিয়া, ২১ : ১০৫) এ জন্যই তারা
--- OCR End ---