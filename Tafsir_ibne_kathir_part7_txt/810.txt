সূরা ৪৮ : ফাত্‌হ
৮১০
পারা ২৬
তখন উমার (রাঃ) তার দু'জন স্ত্রীকে তালাক দেন যারা ছিল কাফির। পরে
তাদের একজনকে মুয়াবিয়া ইব্‌ন আবূ সুফিয়ান (রাঃ) এবং অপরজনকে
সাফওয়ান ইবন উমাইয়া (রাঃ) বিয়ে করেন।
রাসূলুল্লাহ সাল্লাল্লাহু 'আলাইহি ওয়া সাল্লাম এখান হতে প্রস্থান করে মাদীনায়
চলে আসেন। আবূ বাসীর (রাঃ) নামক একজন কুরাইশী, যিনি মুসলিম ছিলেন।
সুযোগ পেয়ে তিনি মাক্কা হতে পলায়ন করে মাদীনায় রাসূলুল্লাহ সাল্লাল্লাহু
'আলাইহি ওয়া সাল্লামের নিকট পৌঁছে যান। এর পরপরই দু'জন কাফির রাসূলুল্লাহ
সাল্লাল্লাহু 'আলাইহি ওয়া সাল্লামের কাছে হাযির হয় এবং আরয করে : চুক্তি
অনুযায়ী এ লোকটিকে আপনি ফিরিয়ে দিন। আমরা কুরাইশদের প্রেরিত দূত।
আবূ বাসীরকে (রাঃ) ফিরিয়ে নেয়ার জন্য আমরা এসেছি। রাসূলুল্লাহ সাল্লাল্লাহু
'আলাইহি ওয়া সাল্লাম বললেন : আচ্ছা, ঠিক আছে, তাকে আমি ফিরিয়ে দিচ্ছি।
সুতরাং তিনি আবূ বাসীরকে (রাঃ) তাদের হাতে সমর্পণ করলেন। তারা দু'জন
তাঁকে নিয়ে মাক্কার পথে যাত্রা শুরু করল। যখন তারা যুলহুলাইফা নামক স্থানে
পৌঁছল তখন তাদের সাথে থাকা কিছু খেজুর খাওয়ার জন্য তারা সওয়ারী হতে
অবতরণ করে। আবূ বাসীর (রাঃ) তাদের একজনকে বললেন : তোমার
তরবারীখানা খুবই উত্তম। উত্তরে লোকটি বলল ঃ হ্যাঁ, উত্তমতো বটেই। ভাল
লোহা দ্বারা এটা তৈরী। আমি বারবার এটাকে পরীক্ষা করেছি। এর ধার খুবই
তীক্ষ্ণ। আবূ বাসীর (রাঃ) তাকে বললেনঃ আমাকে ওটা একটু দাও তো, ওর ধার
পরীক্ষা করে দেখি। সে তখন তরবারীটা আবূ বাসীরের (রাঃ) হাতে দিল। হাতে
নেয়া মাত্রই তিনি ঐ কাফিরকে হত্যা করে ফেলেন। দ্বিতীয় ব্যক্তি এ অবস্থা দেখে
দৌড় দিল এবং একেবারে মাদীনার মাসজিদে পৌঁছে নিশ্বাস ছাড়ল। রাসূলুল্লাহ
সাল্লাল্লাহু 'আলাইহি ওয়া সাল্লাম তাকে দেখেই বললেনঃ
লোকটি অত্যন্ত ভীত সন্ত্রস্ত্র অবস্থায় রয়েছে। সে ভয়াবহ কোন দৃশ্য
দেখেছে। ইতোমধ্যে সে কাছে এসে পড়ল এবং বলতে লাগল : আল্লাহর শপথ!
আমার সঙ্গীকে হত্যা করা হয়েছে এবং আমিও প্রায় নিহত হতে চলেছিলাম।
দেখুন, ঐ যে সে আসছে। আবূ বাসীরকে (রাঃ) দেখে রাসূল সাল্লাল্লাহু 'আলাইহি
ওয়া সাল্লাম বললেন : তার মা ধ্বংস হোক। যুদ্ধের আগুনে ইন্ধন যোগানোর জন্য
সে কত বড় সাংঘাতিক কাজ করেছে।
আবূ বাসীর (রাঃ) বুঝতে পারলেন যে রাসূল সাল্লাল্লাহু 'আলাইহি ওয়া
সাল্লাম আবার তাকে ঐ কুরাইশ কাফিরের হাতেই তুলে দিবেন। তাই তিনি
মাদীনা হতে বিদায় হয়ে গেলেন এবং দ্রুত পায়ে সমুদ্রের তীরের দিকে