সূরা ৩৬ : ইয়াসীন
১৩৮
পারা ২২
اعْلَمُوا أَنَّ اللَّهَ يُحْيِ الْأَرْضَ بَعْدَ مَوْتِهَا قَدْ بَيَّنَّا لَكُمُ الْأَيْتِ لَعَلَّكُمْ تَعْقِلُونَ
জেনে রেখ, আল্লাহই ধরিত্রীকে ওর মৃত্যুর পর পুনর্জীবিত করেন। আমি
নিদর্শনগুলি তোমাদের জন্য বিশদভাবে ব্যক্ত করেছি যাতে তোমরা বুঝতে পার।
(সূর হাদীদ, ৫৭: ১৭) এরপর আল্লাহ তা'আলা বলেনঃ
وَنَكْتُبُ مَا قَدَّمُوا আমি লিখে রাখি যা তারা অগ্রে প্রেরণ করে এবং যা
পশ্চাতে রেখে যায়। অর্থাৎ তারা যা করেছে এবং যাদেরকে তারা রেখে এসেছে
তা যদি ভাল হয় তাহলে পুরস্কার এবং খারাপ হলে শাস্তি রয়েছে। যেমন জারীর
ইব্‌ন আবদুল্লাহ ইব্‌ন বাজালী (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন: যে ব্যক্তি ইসলামে কোন ভাল নীতি চালু করে, সে তার
প্রতিদান পাবে এবং তার পরে যারা ওর উপর আমল করবে তাদের আমলেরও
প্রতিদান সে পাবে এবং এতে ঐ আমলকারীদের প্রতিদান কিছুই কম করা
হবেনা। পক্ষান্তরে যে ব্যক্তি ইসলামে কোন খারাপ নীতি চালু করে এ জন্য সে
পাপী হবে এবং তার পরে যারা ওর উপর আমল করবে তাদের পাপের দায়ভারও
তার উপর পড়বে এবং ঐ আমলকারীদের পাপ কিছুই কম করা হবেনা। (মুসলিম
২/৭০৪) একটি দীর্ঘ হাদীসে এর সাথেই মুযার গোত্রের উলের ছিন্নবস্ত্র পরিহিত
লোকদের ঘটনাও রয়েছে এবং শেষে وَنَكْتُبُ مَا قَدَّمُوا পাঠ করারও বর্ণনা
রয়েছে। (মুসলিম ২/৭০৬)
আবূ হুরাইরাহ (রাঃ) হতে অপর এক হাদীসে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন : যখন ইব্‌ন আদম মারা যায় তখন
তার আমল বন্ধ হয়ে যায়, শুধু তিনটি আমল বাকী থাকে। একটি হল ইলম যার
দ্বারা উপকার লাভ করা হয়, দ্বিতীয় হল সৎ সন্তান যে তার জন্য দু'আ করে এবং
তৃতীয় হল সাদাকায়ে জারিয়া, যা তার পরেও বাকী থাকে। (মুসলিম ৩/১২৫৫)
সুফিয়ান শাউরী (রহঃ) বর্ণনা করেন, আবূ সাঈদ (রহঃ) বলেন যে, আমি
মুজাহিদকে (রহঃ) إِنَّا نَحْنُ نُحْيِ الْمَوْتُى وَنَكْتُبُ مَا قَدَّمُوْا وَآثَارَهُمْ এই আয়াতের
তাফসীরে বর্ণনা করতে শুনেছি যে, পথভ্রষ্ট লোক তার পিছনে পথভ্রষ্টতা রেখে যায়।
ইব্‌ন আবী নাযিহ (রহঃ) প্রমুখ মুজাহিদ (রহঃ) থেকে বর্ণনা করেন যে, ما