--- OCR Start ---
সূরা ৪০ : মু'মিন
৪৫৩
পারা ২৪
সেখানে তিনি বিজয়ীর বেশে প্রবেশ করলেন এবং অত্যন্ত অসহায় ও নিরুপায়
অবস্থায় তাঁর শত্রুদেরকে তাঁর সামনে হাযির হতে হল। মাক্কাতুল হারাম শহরের
ইযযাত ও হুরমাত মহান রাসূল সাল্লাল্লাহু 'আলাইহি ওয়া সাল্লামের কারণে
পূর্ণভাবে রক্ষিত হল। সমস্ত শির্ক ও কুফরী এবং সর্বপ্রকারের বে-আদবী হতে
আল্লাহর ঘরকে পবিত্র করা হল। অবশেষে ইয়ামানও বিজিত হল এবং সারা
আরাব উপদ্বীপের উপর রাসূলুল্লাহ সাল্লাল্লাহু 'আলাইহি ওয়া সাল্লামের আধিপত্য
প্রতিষ্ঠিত হল। অতঃপর জনগণ দলে দলে এসে ইসলাম ধর্মে দীক্ষিত হতে শুরু
করল। পরিশেষে মহান রাব্বুল আলামীন স্বীয় রাসূল সাল্লাল্লাহু 'আলাইহি ওয়া
সাল্লামকে স্বীয় সম্মানিত অতিথি হিসাবে নিজের কাছে ডেকে নিলেন।
তাঁর পরে তাঁর সৎকর্মশীল সাহাবীগণকে আল্লাহ তা'আলা তাঁর স্থলাভিষিক্ত
করলেন, যারা মুহাম্মাদী ঝাণ্ডা নিয়ে দাঁড়িয়ে গেলেন এবং আল্লাহর মাখলুককে
তাঁর একাত্মবাদের দিকে ডাকতে লাগলেন। তাঁরা পথের বাধাকে অতিক্রম
করলেন এবং ইসলামরূপ বাগানের কাঁটাকে কেটে পরিস্কার করলেন। এভাবে
তাঁরা গ্রামে গ্রামে এবং শহরে শহরে ইসলামের দা'ওয়াত পৌঁছে দিলেন। এ পথে
যারা প্রতিবন্ধকতা সৃষ্টি করল তাদেরকে তারা বিরোধিতার স্বাদ পাইয়ে দিলেন।
এরূপে প্রাচ্যে ও পাশ্চাত্যে ইসলামী সাম্রাজ্য বিস্তার লাভ করল। কিয়ামাত
সংঘটিত না হওয়া পর্যন্ত এই দীন দুনিয়ায় স্থায়ী থাকবে ইনশাআল্লাহ। তাই
আল্লাহ সুবহানাহু বলেনঃ
إِنَّا لَنَنْصُرُ رُسُلَنَا وَ الَّذِينَ آمَنُوا فِي الْحَيُوةِ الدُّنْيَا وَ يَوْمَ يَقُوْمُ الْأَشْهَادُ
নিশ্চয়ই আমি আমার রাসূলদেরকে ও মু'মিনদেরকে সাহায্য করব পার্থিব জীবনে
এবং যেদিন সাক্ষীগণ দন্ডায়মান হবে। মুজাহিদ (রহঃ) বলেন যে, এখানে
সাক্ষীগণ বলতে মালাইকাকে বুঝানো হয়েছে। (তাবারী ২১/৪০২)
na aacha يَوْمَ لَا يَنْفَعُ الظَّلِمِينَ مَعْذِرَتُهُمْ GER
কোনো ওযর আপত্তি কোন কাজে আসবেনা - এই উক্তিটি তাঁর يَوْمَ يَقُوْمُ
الْأَشْهَادُ এ উক্তি হতে بدل হয়েছে। অন্যেরা يَوْمَ পড়েছেন, তখন এটা যেন
পূর্বের يَوْمَ এর তাফসীর। এখানে যালিমদের দ্বারা মুশরিকদেরকে বুঝানো
হয়েছে। কিয়ামাতের দিন তাদের কোন ওযর-আপত্তি ও মুক্তিপণ গৃহীত হবেনা।
--- OCR End ---