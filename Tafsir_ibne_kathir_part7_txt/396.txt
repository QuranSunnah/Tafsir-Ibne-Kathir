--- OCR Start ---
সূরা ৩৯ : যুমার
৩৯৬
পারা ২৪
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেনঃ যে ব্যক্তি নিজের সম্পদ হতে আল্লাহর পথে জোড়া জোড়া
খরচ করবে তাকে জান্নাতের সবগুলি দরযা হতে ডাক দেয়া হবে। জান্নাতের
কয়েকটি দরযা রয়েছে। সালাত আদায়কারীকে 'বাবুস্ সালাত' হতে, দাতাকে
'বাবুস সাদাকাহ' হতে, মুজাহিদকে 'বাবুল জিহাদ' হতে এবং সিয়াম
পালনকারীকে 'বাবুর রাইয়ান' হতে ডাক দেয়া হবে। এ কথা শুনে আবূ বাকর
(রাঃ) বলেনঃ হে আল্লাহর রাসূল সাল্লাল্লাহু 'আলাইহি ওয়া সাল্লাম! এরতো কোন
প্রয়োজন নেই যে, প্রত্যেক দরযা হতে ডাক দেয়া হোক, কারণ যে দরযা হতেই
ডাক দেয়া হোক না কেন, উদ্দেশ্যতো হল জান্নাতে প্রবেশ করা। কিন্তু এমন
কোন লোক কি আছে যাকে সমস্ত দরযা থেকে ডাক দেয়া হবে? উত্তরে রাসূলুল্লাহ
সাল্লাল্লাহু 'আলাইহি ওয়া সাল্লাম বলেন : হ্যাঁ, আছে এবং আমি আশা করি যে,
আপনিই হবেন তাদের মধ্যে একজন। (আহমাদ ২/২৬৮, ফাতহুল বারী
৪/১৩৩, মুসলিম ২/৭১১)
সাহল ইবন সা'দ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : জান্নাতের আটটি দরযা রয়েছে। ঐগুলির মধ্যে একটির
নাম হচ্ছে 'বাবুর রাইয়ান'। এটা দিয়ে শুধু সিয়াম পালনকারীই প্রবেশ করবে।
(ফাতহুল বারী ৬/৩৭৮, মুসলিম ২/৮০৮)
উমার ইবনুল খাত্তাব (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : তোমাদের মধ্যে যে ব্যক্তি ভালভাবে ও
পূর্ণমাত্রায় অযু করার পর পাঠ করে :
أَشْهَدُ أَنْ لَا إِلَهَ إِلَّا اللَّهُ وَأَشْهَدُ أَنَّ مُحَمَّدًا عَبْدُهُ وَرَسُولُهُ
আমি সাক্ষ্য দিচ্ছি যে, আল্লাহ ছাড়া কোন মা'বূদ নেই এবং আমি আরও
সাক্ষ্য দিচ্ছি যে, মুহাম্মাদ সাল্লাল্লাহু 'আলাইহি ওয়া সাল্লাম তাঁর বান্দা ও রাসূল।
তার জন্য জান্নাতের আটটি দরযা খুলে দেয়া হবে যে দরযা দিয়ে ইচ্ছা সে
জান্নাতে প্রবেশ করতে পারবে। (মুসলিম ১/২০৯)
মু'আয (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : $$لَا إِلَهَ إِلَّا اللَّهُ$$ হচ্ছে জান্নাতের চাবি।
জান্নাতের প্রশস্ততা
আমরা মহান আল্লাহর নিকট তাঁর অনুগ্রহ প্রার্থনা করছি যে, তিনি যেন
আমাদেরকেও জান্নাতের অধিবাসী করেন।
--- OCR End ---