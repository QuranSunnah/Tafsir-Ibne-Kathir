সূরা ৪৪ : দুখান
৬৩১
পারা ২৫
লাইলাতুল কাদরে কুরআন নাযিল হয়েছে
আল্লাহ তা'আলা বলেন যে, এই কুরআনুল কারীমকে তিনি কল্যাণময় রাতে
অর্থাৎ কাদরের রাতে অবতীর্ণ করেন। যেমন তিনি বলেছেনঃ
$$إِنَّا اَنْزَلْتُهُ فِي لَيْلَةِ الْقَدْرِ$$
নিশ্চয়ই আমি ইহা অবতীর্ণ করেছি মহিমান্বিত রাতে। (সূরা কাদর, ৯৭: ১)
অর্থাৎ ইহা নাযিল হয়েছিল রামাযান মাসে। অন্য জায়গায় রয়েছেঃ
$$شَهْرُ رَمَضَانَ الَّذِي أُنْزِلَ فِيْهِ الْقُرْآنُ$$
রামাযান মাস, যে মাসে কুরআন অবতীর্ণ হয়েছে। (সূরা বাকারাহ, ২ :
১৮৫) সূরা বাকারায় এর তাফসীর আলোচিত হয়েছে। সুতরাং এখানে
পুনরাবৃত্তির কোন প্রয়োজন নেই ।
কোন কোন লোক এ কথাও বলেছেন যে, যে মুবারাক রাতে কুরআনুল কারীম
অবতীর্ণ হয় তা হল শা'বান মাসের ১৫তম রাত। কিন্তু এটা সরাসরি কষ্টকর
উক্তি। কেননা কুরআনের স্পষ্ট ও পরিষ্কার আয়াত দ্বারা কুরআন রামাযান মাসে
নাযিল হওয়া সাব্যস্ত হয়েছে, যা পূর্বোক্ত আয়াতসমূহ দ্বারা প্রমাণিত। আর যে
হাদীসে বর্ণিত হয়েছে যে, শা'বান মাসের ১৫ তারিখ থেকে পরবর্তী শা'বান
মাসের ১৫ তারিখ পর্যন্ত সমস্ত কাজ নির্ধারণ করা হয়, যেমন ভাগ্যের ভাল-মন্দ,
চাকরী প্রাপ্তি, আয়-উপার্জন, বিয়ে, সন্তান হওয়া এবং মৃত্যু বরণ করা ইত্যাদিও
নির্ধারিত হয়, ঐ হাদীস মুরসাল। এ ধরণের হাদীস দ্বারা কুরআনুল হাকীমের
স্পষ্ট আয়াতের বিরোধিতা করার কোন সুযোগ নেই। আল্লাহ সুবহানাহু ওয়া
তা'আলা বলেনঃ
$$إِنَّاكُنَّا مُنْذِرِينَ$$ আমি সতর্ককারী। অর্থাৎ আমি মানুষকে ভাল ও মন্দ এবং
পাপ ও সাওয়াব সম্পর্কে অবহিতকারী, যাতে তাদের উপর যুক্তিপ্রমাণ সাব্যস্ত
হয়ে যায় এবং তারা শারীয়াতের জ্ঞান লাভ করতে পারে।
$$فِيْهَا يُفْرَقُ كُلُّ أَمْرٍ حَكِيمٍ$$
অর্থাৎ লাউহে মাহফুয হতে লেখক মালাইকা/ফেরেশতাদের দায়িত্বে অর্পণ করা
হয়। সারা বছরের সমস্ত গুরুত্বপূর্ণ বিষয় যেমন বয়স, জীবিকা এবং পরবর্তী বছর
পর্যন্ত যা ঘটবে ইত্যাদি স্থিরীকৃত হয়। ইবন উমার (রাঃ), মুজাহিদ (রহঃ), আবূ
মালিক (রহঃ), যাহহাক (রহঃ) প্রমুখ এ আয়াতের এরূপ ব্যাখ্যা করেছেন।