সূরা ৩৯ : যুমার
৩৮১
পারা ২৪
لَهُ مَقَالِيدُ السَّمُوتِ وَ الْأَرْضِ আকাশমণ্ডলী ও পৃথিবীর চাবি-কাঠি তাঁরই
নিকট রয়েছে। মুজাহিদ (রহঃ), কাতাদাহ (রহঃ), ইব্‌ন যায়িদ (রহঃ) এবং
সুফিয়ান ইব্‌ন ওয়াইনাহ (রহঃ( مَقَالِيدُ শব্দের অর্থ করেছেন চাবি। (দুররুল
মানসুর ৭/২৪৩, তাবারী ২১/৩২১) সমুদয় প্রশংসার যোগ্য এবং সমস্ত জিনিসের
উপর ক্ষমতাবান একমাত্র তিনিই। কুফরী ও অস্বীকারকারীরা বড়ই ক্ষতিগ্রস্ততার
মধ্যে রয়েছে।
ইব্‌ন আবী হাতিম (রহঃ) এবং অন্যান্যরা ইব্‌ন আব্বাস (রাঃ) থেকে এ
আয়াত অবতীর্ণ হওয়ার কারণ হিসাবে বর্ণনা করেছেন যে, মুশরিক মূর্তি পূজকরা
দীনের ব্যাপারে তাদের অজ্ঞতার কারণে রাসূল সাল্লাল্লাহু 'আলাইহি ওয়া
সাল্লামকে প্রস্তাব করে যে, তিনি যদি ওদের মিথ্যা দীনের প্রভুর ইবাদাত করেন
তাহলে তারাও রাসূল সাল্লাল্লাহু 'আলাইহি ওয়া সাল্লামের রবের ইবাদাত করবে।
তখন নিম্নের আয়াতগুলি অবতীর্ণ হয় :
قُلْ يَأَيُّهَا الْكُفِرُونَ . لَا أَعْبُدُ مَا تَعْبُدُونَ. وَلَا أَنْتُمْ عُبِدُوْنَ مَا
أَعْبُدُ. وَلَا أَنَا عَابِدٌ مَّا عَبَدتُمْ. وَلَا أَنْتُمْ عُبِدُوْنَ مَا أَعْبُدُ. لَكُمْ
دِينُكُمْ وَلِيَ دِينِ
বল: হে কাফিরেরা! আমি তার ইবাদাত করিনা যার ইবাদাত তোমরা কর
এবং তোমরাও তাঁর ইবাদাতকারী নও যাঁর ইবাদাত আমি করি এবং আমি
ইবাদাতকারী নই তার যার ইবাদাত তোমরা করে আসছ এবং তোমরা তাঁর
ইবাদাতকারী নও যাঁর ইবাদাত আমি করি। তোমাদের জন্য তোমাদের কর্মফল
এবং আমার জন্য আমার কর্মফল। (সূরা কাফিরূন, ১০৯ : ১-৬) যেমন অন্যত্র
বলা হয়েছে:
ذلِكَ هُدَى اللَّهِ يَهْدِي بِهِ مَنْ يَشَاءُ مِنْ عِبَادِهِ وَ لَوْ أَشْرَكُوا لَحَبِطَ
عَنْهُمْ مَّا كَانُوا يَعْمَلُونَ
কিন্তু তারা যদি শির্ক করত তাহলে তারা যা কিছুই করত, সবই ব্যর্থ হয়ে
যেত। (সূরা আন'আম, ৬ঃ ৮৮)