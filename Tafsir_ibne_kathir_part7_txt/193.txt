--- OCR Start ---
সূরা ৩৭ : সাফ্ফাত
১৯৩
পারা ২৩
হুযাইফা (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : সমস্ত মানুষের উপর তিনটি বিষয়ে আমাদেরকে মর্যাদা দান
করা হয়েছে। আমাদের সারিকে মালাইকার সারির মত করা হয়েছে, সমগ্র
যমীনকে আমাদের জন্য মাসজিদ বানানো হয়েছে এবং পানি না পাওয়া অবস্থায়
মাটিকে আমাদের জন্য অযূর পানির স্থলাভিষিক্ত করা হয়েছে। (মুসলিম ১/৩৭১)
যাবির ইব্‌ন সামুরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : মালাইকা/ফেরেশতারা তাদের রবের সামনে
যেভাবে সারিবদ্ধ হয়ে দণ্ডায়মান হন সেইভাবে তোমরা সারিবদ্ধ হওনা কেন?
সাহাবীগণ (রাঃ) আরয করলেন : আল্লাহর মালাইকা কিভাবে তাদের রবের
সামনে কাতারবন্দী হন? রাসূলুল্লাহ সাল্লাল্লাহু 'আলাইহি ওয়া সাল্লাম উত্তরে
বললেন : তারা প্রথম সারিকে পূরণ করে নেন এবং এরপর অন্যান্য
সারিগুলিকেও সম্পূর্ণভাবে মিলিয়ে নেন। (মুসলিম ১/২২৩, আবু দাউদ ১/৪৩১,
নাসাঈ ২/৯২, ইবন মাজাহ ১/৩১৭)
فَالزُّ جِرَاتِ زَجْرًا যারা কঠোর পরিচালক। এ আয়াতের তাফসীরে সুদ্দী (রহঃ(
প্রমুখ গুরুজন মেঘ-বৃষ্টিকে একদিক থেকে অন্যদিকে পরিচালনাকারী
মালাক/ফেরেশতা বলে মত প্রকাশ করেছেন।
فَاشْلِيتِ ذِكْرًا এবং যারা যিক্ আবৃত্তিতে মশগুল। সুদ্দীর (রহঃ) মতেঃ
এরা হলেন ঐ মালাইকা যাঁরা আল্লাহর সহীফা এবং কুরআন বহন করে বান্দাদের
নিকট আনয়ন করে থাকেন।
আল্লাহই হচ্ছেন সত্যিকারের মা'বুদ
إِنَّ الهَكُمْ لَوَاحِدٌ. رَبُّ السَّمَوتِ وَ الْأَرْضِ وَمَا بَيْنَهُمَا وَ رَبُّ الْمَشَارِقِ
এই শপথসমূহের পর এখন যে বিষয়ের উপর শপথ করা হয়েছে তার বর্ণনা
দেয়া হচ্ছে : তোমাদের সবারই সত্য ও সঠিক মা'বৃদ একমাত্র আল্লাহ, যিনি
আকাশমণ্ডলী ও পৃথিবী এবং এতদুভয়ের মধ্যবর্তী সব কিছুর রাব্ব এবং রাব্ব
সকল উদয়স্থলের। তিনিই আকাশের উপর তারকারাজি, চন্দ্র এবং সূর্যকে কাজে
নিয়োজিত রেখেছেন, যেগুলি পূর্ব দিকে উদিত হয় ও পশ্চিম দিকে অস্ত যায়।
মাশরিকের উল্লেখ করে মাগরিবের ইঙ্গিত থাকার কারণে ওর উল্লেখ করা হয়নি।
অন্য আয়াতে উল্লেখ করা হয়েছে। যেমন ঘোষিত হয়েছে:
--- OCR End ---