--- OCR Start ---
সূরা ৪৮ : ফাত্‌হ
৮০২
পারা ২৬
'আলাইহি ওয়া সাল্লাম এ কথা শুনে বললেন : আমার এ উষ্ট্রী একগুঁয়েমীও
করছেনা এবং ওর বসে যাওয়ার অভ্যাসও নেই। ওকে ঐ আল্লাহ থামিয়ে
দিয়েছেন যিনি (কা'বায় যাওয়া হতে) হাতীগুলোকে আটকে রেখেছিলেন।
অতঃপর তিনি বললেনঃ
ঐ আল্লাহর শপথ যাঁর হাতে আমার প্রাণ! জেনে রেখ যে, আজ কুরাইশরা
আমার কাছে যা কিছু চাবে আমি তাদেরকে তা দিব যদি তা আল্লাহ সুবহানাহুর
বিধি-বিধানের আওতার মধ্যে থাকে।
রাসূল রাসূল সাল্লাল্লাহু 'আলাইহি ওয়া সাল্লাম তাঁর উষ্ট্রীটিকে ভর্ৎসনা করলেন
এবং উষ্ট্রীটি তখন উঠে দাঁড়ালো। অতঃপর সাল্লাল্লাহু 'আলাইহি ওয়া সাল্লাম তাঁর
গতিপথ পরিবর্তন করলেন এবং হুদাইবিয়ার দূরতম প্রান্তে পৌঁছে তাঁর উষ্ট্রী থেকে
অবতরণ করেন। সেখানে একটি কূপ ছিল যাতে পানি ছিল খুবই সামান্য
পরিমান। সাহাবীগণের তা ব্যবহার করার ফলে অতি অল্প সময়ের মধ্যে নিঃশেষ
হয়ে যায়। ফলে তারা তৃষ্ণায় অত্যন্ত কাতর হয়ে পড়েন এবং ব্যাপারটি রাসূল
সাল্লাল্লাহু 'আলাইহি ওয়া সাল্লামকে অবহিত করেন। রাসূল সাল্লাল্লাহু 'আলাইহি
ওয়া সাল্লাম তাঁর তৃণ থেকে একটি তীর বের করলেন এবং তা ঐ কূপের মধ্যে
ফেলে দেয়ার নির্দেশ দিলেন। আল্লাহর কি মহিমা! কূপের পানি তখন ফুলে
ফেঁপে উঠতে লাগল এবং গতি প্রবাহের সৃষ্টি হল। ফলে সাহাবীগণ তৃপ্তিসহকারে
আকণ্ঠ পানি পান করে তাদের তৃষ্ণা মিটালেন ।
এমতাবস্থায় বুদাইল ইব্‌ন ওয়ারকা আল খুযাই তার খুযাআ গোত্রের কিছু
লোকসহ সেখানে উপস্থিত হয়। তারা রাসূল সাল্লাল্লাহু 'আলাইহি ওয়া সাল্লামের
বার্তাবাহক হিসাবে কাজ করত এবং তাঁর কাছে কোন কিছুই গোপন করতনা।
তারা ছিল তিহামা এলাকার লোক। বুদাইল বলল : আমি কা'ব ইব্‌ন লুআই এবং
আমির ইন্ন লুআইকে পিছনে ফেলে রেখে এসেছি যারা হুদাইবিয়াহর ঐ প্রান্তে
অবস্থান করছে যেখানে প্রচুর পানি রয়েছে। তাদের কাছে আরও আছে অনেকগুলি
দুধেল উষ্ট্রী। তারা আপনার সাথে লড়াই করতে চায় এবং কা'বা ঘরের তাওয়াফ
করায় বাধা দিতে চায়। রাসূল সাল্লাল্লাহু 'আলাইহি ওয়া সাল্লাম বললেনঃ
আমরা এখানে কারও সাথে যুদ্ধ করতে আসিনি, উমরাহ করা আমাদের
উদ্দেশ্য। সন্দেহ নেই যে, কুরাইশদেরকে যুদ্ধ দুর্বল করে ফেলেছে এবং তাদের
অনেক ক্ষয়-ক্ষতিও হয়েছে। যদি তারা চায় তাহলে আমরা তাদের সাথে একটি
শান্তি চুক্তি করতে পারি যে, চুক্তিবদ্ধ সময়ে আমার কিংবা অন্যান্য লোকদের
বিষয়ে কোন রূপ হস্তক্ষেপ করা থেকে তারা বিরত থাকবে। আমি যদি ঐ সমস্ত
--- OCR End ---