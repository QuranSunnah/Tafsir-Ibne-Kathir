সূরা ৪: নিসা,
৪৪৯
পারা ৫
রুকু' এবং কাওমা সবই রাসূলুল্লাহ সাল্লাল্লাহু 'আলাইহি ওয়া সাল্লামের সঙ্গেই
আদায় করে। তারপর যখন তিনি সাজদায় যান তখন প্রথম সারির লোকেরা
তাঁর সাথে সাজদাহ করে এবং দ্বিতীয় সারির লোকেরা দাঁড়িয়ে পাহারা দিতে
থাকে। যখন প্রথম সারির লোকেরা সাজদাহ সেরে আত্তাহিয়্যাতুর জন্য বসে
পড়ে তখন দ্বিতীয় সারির লোকগুলি সাজদায় যায় এবং আত্তাহিয়‍্যাতে সবাই
এক সঙ্গে হয়ে যায় এবং সালামও সকলেই নাবী সাল্লাল্লাহু 'আলাইহি ওয়া
সাল্লামের সঙ্গে এক সাথেই ফিরায়। রাসূলুল্লাহ সাল্লাল্লাহু 'আলাইহি ওয়া সাল্লাম
'সালাতুল খাওফ' (ভয়ের সালাত) একবার প্রথমে এই 'আসফান' নামক স্থানে
সালাত আদায় করেন এবং দ্বিতীয়বার বানু সালিমের ভূমিতে আদায় করেন।
(আহমাদ ৪/৫৯-৬০, আবূ দাউদ ২/২৮, নাসাঈ ৩/১৭৬-১৭৭) এর ইসনাদ
বিশুদ্ধ এবং এর সমর্থনও অনেক রয়েছে।
সহীহ বুখারীতেও এ বর্ণনাটি সংক্ষিপ্তভাবে রয়েছে এবং তাতে আছে যে, ইন্ন
আব্বাস (রাঃ) বলেন: 'নাবী সাল্লাল্লাহু 'আলাইহি ওয়া সাল্লাম সালাতে দাঁড়িয়ে
গেলে লোকেরাও তাঁর সাথে দাঁড়িয়ে যায়। তিনি তাকবীর বললে তারাও তাকবীর
বলে। তিনি রুকু' করলে লোকেরাও তাঁর সাথে রুকু' করে। অতঃপর তিনি
সাজদাহ করলে তারাও তাঁর সাথে সাজদাহ করে। তারপর তিনি দ্বিতীয়
রাকআতের জন্য দাঁড়িয়ে যান। তাঁর সাথে তারাও দাঁড়িয়ে যান যারা তাঁর সাথে
সাজদাহ করেছিল এবং তারপর তারা পিছনে সরে গিয়ে তাদের ভাইদেরকে
পাহারা দিতে থাকে এবং দ্বিতীয় দল সামনে চলে এসে তাঁর সাথে রুকু' ও
সাজদাহ করে। লোকেরা সবাই সালাতের মধ্যেই ছিল বটে, কিন্তু একে অপরকে
পাহারাও দিচ্ছিল।' (ফাতহুল বারী ২/৫০২)
ইমাম আহমাদ (রহঃ) যাবির ইব্‌ন আবদুল্লাহ (রাঃ) থেকে বর্ণনা করেন যে,
একদা রাসূল সাল্লাল্লাহু 'আলাইহি ওয়া সাল্লাম তাদেরকে সাথে নিয়ে ভয়ের
সালাত আদায় করেন। এক দল তাঁর পিছনে দাঁড়িয়ে যান এবং আর এক দল
তাঁর সামনে অবস্থান করেন। যে দল তাঁর পিছনে দাঁড়িয়েছিল তাদেরকে নিয়ে
তিনি এক রাক'আত ও দু'টি সাজদাহ করেন। অতঃপর তারা সামনে যে দল
অবস্থান করছিল তাদের স্থানে চলে যান এবং সামনের দল রাসূল সাল্লাল্লাহু
'আলাইহি ওয়া সাল্লামের পিছনে কাতারবদ্ধ হয়ে দাঁড়ান। রাসূল সাল্লাল্লাহু
'আলাইহি ওয়া সাল্লাম তাদেরকে নিয়েও এক রাক'আত ও দু'টি সাজদাহ করেন
এবং যথা নিয়মে সালাম ফিরান। এর ফলে রাসূল সাল্লাল্লাহু 'আলাইহি ওয়া
সাল্লামের দু'রাক'আত সালাত আদায় হয়ে যায় এবং সাহাবীগণ এক রাক'আত
সালাত আদায় করেন। (আহমাদ ৩/২৯৮, নাসাঈ ৩/১৭৪, মুসলিম ৮৪০) এ