--- OCR Start ---
সূরা ৪: নিসা,
২৮৬
৪ : ১১ আয়াতটি নাযিল হওয়ার কারণ
পারা ৪
সহীহ বুখারীতে এ আয়াতের তাফসীরে যাবির ইব্‌ন আবদুল্লাহ (রাঃ) হতে
বর্ণিত আছে, তিনি বলেন: 'আমি রুগ্ন ছিলাম। রাসূলুল্লাহ সাল্লাল্লাহু 'আলাইহি
ওয়া সাল্লাম এবং আবূ বাকর (রাঃ) আমাকে দেখতে আসেন। বানূ সালামার
মহল্লায় তাঁরা পদব্রজে আগমন করেন। আমি সে সময় অজ্ঞান ছিলাম। রাসূলুল্লাহ
সাল্লাল্লাহু 'আলাইহি ওয়া সাল্লাম পানি চেয়ে নিয়ে উযূ করেন। অতঃপর আমার
উপর উযূর পানি ছিটিয়ে দেন। ফলে আমার জ্ঞান ফিরে আসে। আমি তখন বলিঃ
হে আল্লাহর রাসূল সাল্লাল্লাহু 'আলাইহি ওয়া সাল্লাম! আমি আমার সম্পদ কিভাবে
يُوصِيكُمُ اللهُ فِي أَوْلادِكُمْ لِلذَّكَرِ مِثْلُ حَظِّ الأُنثَيَيْنِ
পবিত্র আয়াতটি অবতীর্ণ হয়। (ফাতহুল বারী ৮/৯১, মুসলিম ৩/১২৩৫, নাসাঈ
৬/৩২০) ছয়টি হাদীস গ্রন্থের অন্যান্য হাদীসেও এটি বর্ণিত হয়েছে। (ফাতহুল
বারী ১/১১৮, মুসলিম ৩/১২৩৪, আবূ দাঊদ ৩/৩০৮, তিরমিযী ৮/৩৬৮,
নাসাঈ ১/৭৭ ইব্‌ন মাজাহ ২/৯১১)
৪ : ১১ আয়াতটি সম্পর্কে যাবিরের (রাঃ) উক্তি
আহমাদ ইব্‌ন হাম্বালের (রহঃ) হাদীস গ্রন্থে বর্ণিত আছে যে, সা'দ ইবন রাবী'র
(রাঃ) সহধর্মিণী রাসূলুল্লাহ সাল্লাল্লাহু 'আলাইহি ওয়া সাল্লামের নিকট এসে বললেনঃ
'হে আল্লাহর রাসূল সাল্লাল্লাহু 'আলাইহি ওয়া সাল্লাম! এ দু'টি সা'দের (রাঃ) কন্যা,
এদের পিতা উহুদের যুদ্ধে আপনার সাথে শরীক ছিলেন। ঐ যুদ্ধেই তিনি শহীদ হন।
এদের চাচা তার সমস্ত সম্পদ নিয়ে নেয়। এদের জন্য কিছুই রাখেনি। এটা স্পষ্ট কথা
যে, সম্পদ ছাড়া এদের বিয়ে হতে পারেনা।' রাসূলুল্লাহ সাল্লাল্লাহু 'আলাইহি ওয়া
সাল্লাম তখন বলেন: 'এর ফাইসালা স্বয়ং আল্লাহ সুবহানাহু ওয়া তা'আলাই করবেন।'
সে সময় উত্তরাধিকারের আয়াত অবতীর্ণ হয়। রাসূলুল্লাহ সাল্লাল্লাহু 'আলাইহি ওয়া
সাল্লাম এদের চাচার নিকট লোক পাঠিয়ে তাকে নির্দেশ দেনঃ
'দুই তৃতীয়াংশ (তোমার ভাইয়ের সম্পত্তির) এ মেয়েদেরকে দিয়ে দাও, এক
অষ্টমাংশ এদের মাকে প্রদান কর এবং বাকি তোমার অংশ।' (আহমাদ
৩/৩৫২, আবূ দাউদ ৩/৩১৪, তিরমিযী ৬/২৬৭, ইব্‌ন মাজাহ ২/৯০৮)
বাহ্যতঃ জানা যাচ্ছে যে, যাবিরের (রাঃ) প্রশ্নের উপর এ সূরাটির শেষ আয়াত
(৪: ১৭৬) অবতীর্ণ হয়ে থাকবে অর্থাৎ এ আয়াতটি (৪: ১১) নয়। অতিসত্বরই
ইনশাআল্লাহ এ বর্ণনা আসছে। কেননা তার উত্তরাধিকারিণী তো শুধুমাত্র তার
--- OCR End ---