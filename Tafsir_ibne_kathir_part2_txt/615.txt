সূরা ৫ : মায়িদাহ,
৬১৫
পারা ৬
মূসার (আঃ) অনুসারীদেরকে আল্লাহর নি'আমাতসমূহ স্মরণ
করিয়ে দেয়া এবং পবিত্র ভূমিতে প্রবেশে ইয়াহুদীদের অস্বীকৃতি
মূসা (আঃ) স্বীয় সম্প্রদায়কে আল্লাহর নি'আমাতসমূহ স্মরণ করিয়ে দিয়ে
আল্লাহর আনুগত্যের প্রতি আকৃষ্ট করার চেষ্টা করেছিলেন। এরই বর্ণনা দেয়া হচ্ছে
যে, মূসা (আঃ) স্বীয় সম্প্রদায়কে সম্বোধন করে বললেনঃ
يُقَوْمِ اذْكُرُوا نِعْمَةَ اللَّهِ عَلَيْكُمْ إِذْ جَعَلَ فِيكُمْ أَنْبِيَاءَ
তোমরা আল্লাহর ঐ নি'আমাতের কথা স্মরণ কর যে, তিনি তোমাদেরই মধ্য
হতে তোমাদের জন্য একের পর এক নাবী পাঠাতে রয়েছেন। বানী ইসরাঈল
হতে অনেক নাবী আগমন করেছেন যারা মানুষদেরকে আল্লাহর পথে দা'ওয়াত
দিয়েছেন এবং তাঁর শাস্তির ব্যাপারে সাবধান করেছেন। তাদের মাঝের সর্বশেষ
নাবী ছিলেন ঈসা (আঃ)। অতঃপর আল্লাহ তা'আলা ইসমাঈলের (আঃ) বংশ
থেকে মানব কল্যাণের জন্য নাবুওয়াতের ও রিসালাতের শেষ রত্ন হিসাবে
আবদুল্লাহর পুত্র মুহাম্মাদ সাল্লাল্লাহু 'আলাইহি ওয়া সাল্লামকে নাবী ও রাসূল
হিসাবে দুনিয়ায় প্রেরণ করেন, যিনি হলেন সব সময়ের জন্য সর্বশ্রেষ্ঠ মানুষ।
বলা হয়েছে, হে আমার কাওম! তোমরা আরও স্মরণ কর যে, মহান আল্লাহ
তোমাদেরকে বাদশাহ বানিয়ে দিয়েছেন। ইব্‌ন আব্বাস (রাঃ) বলেন যে, এখানে
বাদশাহ বানিয়ে দেয়ার অর্থ হচ্ছে আল্লাহ তাদেরকে খাদেম, স্ত্রী এবং ঘরবাড়ী
দান করেছেন। (আবদুর রায্যাক ১/১৮৭) তিনি আরও বর্ণনা করেছেন যে,
বানী ইসরাঈলের মধ্যে কোন লোকের স্ত্রী, খাদেম ও ঘরবাড়ী থাকলেই তাকে
বাদশাহ বলা হত। (হাকিম ২/৩১২) কাতাদাহর (রহঃ) উক্তি এই যে, বানী
ইসরাঈলের মধ্যেই প্রথম খাদেমদের প্রচলন হয়েছিল। (তাবারী ১০/১৬৩)
একটি হাদীসে আছেঃ 'যে ব্যক্তির সকাল এমন অবস্থায় শুরু হল যে, তার শরীর
সুস্থ, তার প্রাণে শান্তি ও নিরাপত্তা রয়েছে এবং সারাদিনের জন্য যথেষ্ট এমন
পরিমাণ খাবারও তার কাছে রয়েছে, সে যেন সারা দুনিয়ায় যা কিছু আছে তা
সবই পেয়ে গেছে।' (তিরমিযী ৭/১১) সেই সময় যে গ্রীক, কিবতী ইত্যাদি ছিল
তাদের চেয়ে এদেরকে শ্রেষ্ঠ ও মর্যাদাবান বানিয়ে দেয়া হয়েছিল। আর আয়াতে
রয়েছে: আমি বানী ইসরাঈলকে কিতাব, হিকমাত ও নাবুওয়াত দান করেছিলাম
এবং তাদেরকে সারা বিশ্বের উপর মর্যাদা দিয়েছিলাম। যখন বানী ইসরাঈল
মুশরিকদের দেখাদেখি মূসাকে (আঃ) আল্লাহ বানাতে বলল তখন মূসা (আঃ)
তাদেরকে উত্তরে বলেছিলেন: