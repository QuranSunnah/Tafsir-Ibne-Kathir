সূরা ৫ : মায়িদাহ,
৫৯২
রোগগ্রস্ত অবস্থায় অথবা পানি পাওয়া না গেলে
পবিত্র মাটি দিয়ে তায়াম্মুম করতে হবে
এবার তায়াম্মুমের নিয়মের বর্ণনা দেয়া হচ্ছে। আল্লাহ তা'আলা বলেনঃ
পারা ৬
وَ إِنْ كُنْتُمْ مَّرْضَى أَوْ عَلَى سَفَرٍ أَوْ جَاءَ أَحَدٌ مِنْكُمْ مِّنَ الْغَابِطِ أَوْ لَمَسْتُمُ
النِّسَاءَ فَلَمْ تَجِدُوا مَاءً فَتَيَمَّمُوا صَعِيدًا طَيِّبًا فَامْسَحُوا بِوُجُوهِكُمْ وَ أَيْدِيكُمْ
মিনহু কিন্তু যদি রোগগ্রস্ত হও কিংবা সফরে থাক অথবা তোমাদের কেহ পায়খানা
হতে ফিরে আস কিংবা তোমরা স্ত্রীদেরকে স্পর্শ কর (স্ত্রী-সহবাস কর), অতঃপর
পানি না পাও তাহলে পবিত্র মাটি দ্বারা তায়াম্মুম করে নাও, তখন তোমরা তা দ্বারা
তোমাদের মুখমন্ডল ও হাত মাসাহ কর।
এর পূর্ণ তাফসীর সূরা নিসায় হয়ে গেছে। সুতরাং এখানে আর পুনরাবৃত্তির
প্রয়োজন নেই। আয়াতে তায়াম্মুমের শানে নযূলও সেখানে বর্ণনা করা হয়েছে।
কিন্তু হাদীস শাস্ত্রে ইমাম বুখারী (রহঃ) এ আয়াত সম্পর্কে একটি বিশেষ হাদীস
বর্ণনা করেছেন। হাদীসটি নিম্নে দেয়া হলঃ
উম্মুল মু'মিনীন আয়িশা (রাঃ) হতে বর্ণিত, তিনি বলেন: আমার গলার হারটি
'বাইদা' নামক স্থানে পড়ে যায়। আমরা মাদীনায় প্রবেশকারী ছিলাম। রাসূলুল্লাহ
সাল্লাল্লাহু 'আলাইহি ওয়া সাল্লাম স্বীয় সওয়ারীটি থামিয়ে দেন এবং আমার কোলে
মাথা রেখে ঘুমিয়ে পড়েন। ইত্যবসরে আমার পিতা আবূ বাকর (রাঃ) আমার
নিকট আগমন করেন এবং আমাকে তিরস্কারের সুরে বলেনঃ 'তুমি হার হারিয়ে
ফেলে লোকদেরকে থামিয়ে দিয়েছ?' এ কথা বলে তিনি আমাকে তার হাত দিয়ে
আমার পাঁজরে আঘাত করেন যার ফলে আমার কষ্টবোধ হয়। কিন্তু রাসূলুল্লাহ
সাল্লাল্লাহু 'আলাইহি ওয়া সাল্লামের ঘুমের ব্যাঘাত ঘটবে মনে করে আমি নড়াচড়া
করা হতে বিরত থাকি। অবশেষে রাসূলুল্লাহ সাল্লাল্লাহু 'আলাইহি ওয়া সাল্লাম
জেগে ওঠেন এবং ইতোমধ্যে ফাজরের সালাতের সময় হয়ে যায়। সুতরাং তিনি
পানির খোঁজ করেন। কিন্তু পানি পাওয়া গেলনা। সেই সময় এ পূর্ণ আয়াতটি
অবতীর্ণ হয়। তখন উসাইদ ইব্‌ন হুযাইর (রাঃ) বলে ওঠেন : 'হে আবূ বাকরের
(রাঃ) বংশধর, আল্লাহ জনগণের জন্য তোমাদেরকে কল্যাণময় বানিয়ে দিয়েছেন।
তোমরা তাদের জন্য পূরাপুরি কল্যাণময় হয়ে গেলে।' (ফাতহুল বারী ৮/১২১)
এরপর আল্লাহ তা'আলা বলেনঃ