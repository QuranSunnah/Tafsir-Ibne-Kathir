--- OCR Start ---
সূরা ৫ : মায়িদাহ,
৬২৮
পারা ৬
করতে চাও? কাবীল বললঃ হ্যাঁ। অভিশপ্ত ইবলীস তাকে বলল, 'একটা পাথর নিয়ে
এসো এবং তা দিয়ে তার মাথা থেতলে দাও।' সে তাই করল। তখন সেই মালাউন
দৌড়িয়ে হাওয়ার (আঃ) কাছে এসে বলল : 'কাবীল হাবীলকে হত্যা করে
ফেলেছে।' তিনি জিজ্ঞেস করলেন: 'হত্যা কাকে বলে?' সে উত্তরে বলল: 'এখন সে
না পানাহার করতে পারবে, না কথা বলতে পারবে এবং না নড়াচড়া করতে
পারবে।' তিনি তখন বললেন: 'সম্ভবতঃ তার মৃত্যু হয়ে গেছে।' সে বললঃ 'হ্যাঁ,
এটাই মৃত্যু।' তখন তিনি কান্নায় ভেঙ্গে পড়লেন। ইতোমধ্যে আদম (আঃ) এসে
পড়লেন এবং তাঁকে জিজ্ঞেস করলেন: 'ব্যাপার কি?' কিন্তু শোকে-দুঃখে তার মুখে
কোন কথা সরলনা। তিনি আরও দু'বার জিজ্ঞেস করলেন, কিন্তু কোন উত্তর
পেলেননা। তখন তিনি বললেন : 'তাহলে তুমি তোমার কন্যাগণসহ হা-হুতাশ
করতে থাক। আর আমি ও আমার পুত্রগণ এ থেকে সম্পূর্ণ মুক্ত।' ইব্‌ন আবী হাতিম
(রহঃ) ইহা বর্ণনা করেছেন। আল্লাহ তা'আলা বলেনঃ
$$فَأَصْبَحَ مِنَ الْخُسِرِينَ$$ কাবীল ক্ষতিগ্রস্তদের অন্তর্ভুক্ত হয়ে গেল। সে দুনিয়া ও
আখিরাত দু'টিকেই নষ্ট করল। ইমাম আহমাদ (রহঃ) বর্ণনা করেন, ইব্‌ন মাসউদ
(রাঃ) বলেন যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'যে ব্যক্তি
অন্যায়ভাবে নিহত হয় তার খুনের বোঝা আদমের (আঃ) ঐ সন্তানের উপরই
পতিত হয়। কেননা সে'ই সর্বপ্রথম ভূ-পৃষ্ঠে অন্যায়ভাবে রক্ত বইয়েছিল।'
(আহমাদ ১/৩৮৩) সহীহায়িন এবং সুনান গ্রন্থের লেখকদের মধ্যে আবূ দাউদ
(রহঃ) ছাড়া অন্যান্যরা এই হাদীসটি বর্ণনা করেছেন। (ফাতহুল বারী ১২/১৯৮,
মুসলিম ৩/১৩০৩, তিরমিযী ৭/৪৩৬, নাসাঈ ৬/৩৩৪, ইব্‌ন মাজাহ ২/৮৭৩)
ইন জারীর (রহঃ) বর্ণনা করেছেন যে, আবদুল্লাহ ইব্‌ন আমর (রাঃ) প্রায়ই
বলতেন: আদমের (আঃ) পুত্র কাবিল, যে তার ভাইকে হত্যা করেছিল সে হবে
মানব জাতির মধ্যে সবচেয়ে বেশি শাস্তিপ্রাপ্ত। কাবিল তার ভাইকে হত্যা করার
পূর্বে পৃথিবীতে কোন রক্তপাত ঘটেনি। কিয়ামাত দিবস পর্যন্ত পৃথিবীতে যত
রক্তপাত ঘটবে তার বোঝা তাকেও বহন করতে হবে। কারণ সে'ই প্রথম হত্যার
সূচনা করেছিল। (তাবারী ১০/২১৯)
তাকে হত্যা করার পর কি করতে হবে, মৃতদেহ কিভাবে ঢাকতে হবে সে
ব্যাপারে তার কিছুই জানা ছিলনা। তখন আল্লাহ তা'আলা দু'টি কাক প্রেরণ
করলেন যারা একে অপরের ভাই ছিল। তারা তার সামনে লড়তে লাগল ।
অবশেষে একে অপরকে মেরে ফেললো। তারপর জীবিত কাকটি একটি গর্ত
--- OCR End ---