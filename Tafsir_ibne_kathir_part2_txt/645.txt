--- OCR Start ---
সূরা ৫ : মায়িদাহ,
৬৪৫
চোরের তাওবাহ গ্রহণযোগ্য হতে পারে
পারা ৬
فَمَنْ تَابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَّحِيمٌ
যে ব্যক্তি সীমালংঘন করার পর অর্থাৎ চুরি করার পর তাওবাহ করে এবং আমলকে
সংশোধন করে, তার প্রতি আল্লাহ (রাহমাতের) দৃষ্টিতে তাকাবেন, নিশ্চয়ই
আল্লাহ পরম ক্ষমাশীল, অতি দয়ালু। তবে হ্যাঁ, কেহ যদি কারও সম্পদ চুরি করার
পর তা নিজের কাছেই রেখে দেয় তাহলে শুধুমাত্র তাওবাহ করলেই পাপ ক্ষমা
হবেনা, যে পর্যন্ত না সেই সম্পদ মালিককে ফিরিয়ে দিবে অথবা ওর পূর্ণ মূল্য
প্রদান করবে। বিজ্ঞ ইমামগণের এটাই অভিমত। শুধুমাত্র ইমাম আবূ হানীফা
(রহঃ) বলেন যে, যদি চুরির অপরাধে হাত কেটে নেয়া হয় এবং চোরাই মাল নষ্ট
হয়ে গিয়ে থাকে তাহলে দুনিয়ায় ওর বদলা প্রদান করা তার উপর যরুরী নয়।
ইমাম আহমাদ (রহঃ) আবদুল্লাহ ইব্‌ন আমর (রাঃ) হতে বর্ণনা করেছেন
যে, আল্লাহর রাসূল সাল্লাল্লাহু 'আলাইহি ওয়া সাল্লামের যুগে এক মহিলা চুরি
করেছিল। সে যে লোকদের মালামাল চুরি করেছিল তারা তাকে নিয়ে রাসূলুল্লাহ
সাল্লাল্লাহু 'আলাইহি ওয়া সাল্লামের নিকট গমন করে। অতঃপর তারা বলেঃ 'হে
আল্লাহর রাসূল সাল্লাল্লাহু 'আলাইহি ওয়া সাল্লাম! এ মহিলাটি আমাদের মালামাল
চুরি করেছে।' তার সম্প্রদায়ের লোকেরা বলল: আমরা এ জন্য মুক্তিপণ দিব।
রাসূলুল্লাহ সাল্লাল্লাহু 'আলাইহি ওয়া সাল্লাম তখন বলেন : 'তোমরা তার হাত
কেটে নাও।' তার গোত্রীয় লোকেরা পুনরায় বলে: 'আমরা তার মুক্তিপণ হিসাবে
পাঁচশ' দীনার প্রদান করছি।' রাসূলুল্লাহ সাল্লাল্লাহু 'আলাইহি ওয়া সাল্লাম তখনও
বললেন: 'তোমরা তার হাত কেটে নাও।' ফলে তার ডান হাত কেটে নেয়া হল।
মহিলাটি তখন বলল : 'হে আল্লাহর রাসূল সাল্লাল্লাহু 'আলাইহি ওয়া সাল্লাম!
এতে আমার তাওবাহও কি হয়ে গেল?' তিনি বললেন: 'হ্যাঁ, তুমি পাপ থেকে
এমন পবিত্র হয়ে গেলে যে, যেন তুমি আজই জন্মগ্রহণ করলে। 'তখন এ
আয়াতটি অবতীর্ণ হয়। (আহমাদ ২/১৭৭) ঐ মহিলাটি ছিল মাখযুম গোত্রের। এ
ঘটনাটি সহীহ বুখারী ও সহীহ মুসলিমেও আছে। মহিলাটি কুরাইশ বংশের ছিল
বলে তার ব্যাপারে লোকদের মধ্যে খুবই দুশ্চিন্তা দেখা দেয় এবং তারা ইচ্ছা
করে যে, রাসূলুল্লাহ সাল্লাল্লাহু 'আলাইহি ওয়া সাল্লামকে তার সম্পর্কে কিছু
সুপারিশ করা হোক। এ ঘটনাটি মাক্কা বিজয়ের সময় ঘটেছিল। অবশেষে সিদ্ধান্ত
গৃহীত হয় যে, উসামা ইবন যায়েদের (রাঃ) মাধ্যমে সুপারিশ করা হোক। কারণ
--- OCR End ---