সূরা ৫ : মায়িদাহ,
৬৮৯
পারা ৬
ইয়াহুদীরা বলে, আল্লাহর হাত রুদ্ধ
অভিশপ্ত ইয়াহুদীদের একটি জঘন্য উক্তির বর্ণনা দেয়া হচ্ছে যে, তারা মহান
আল্লাহকে কৃপণ বলত। তারা আল্লাহ সুবহানাহু ওয়া তা'আলাকে দরিদ্রও বলত।
আল্লাহ তা'আলার পবিত্র সত্তা সেই অপবিত্র উক্তির বহু ঊর্ধ্বে। সুতরাং 'আল্লাহর
হাত বন্ধ হয়ে আছে' এটার ভাবার্থ তাদের নিকট এই ছিলনা যে, তাঁর হাত বন্ধনযুক্ত
রয়েছে। বরং এর দ্বারা তারা তাঁর কৃপণতা বুঝাতে চেয়েছিল। (তাবারী ১০/৪৫২)
মুজাহিদ (রহঃ), ইকরিমাহ (রহঃ), কাতাদাহ (রহঃ), সুদ্দী (রহঃ) এবং যাহহাকও
(রহঃ) অনুরূপ বর্ণনা করেছেন। এ বাকরীতিই কুরআনুল হাকীমের অন্য জায়গায়ও
রয়েছে। যেমন আল্লাহ সুবহানাহু ওয়া তা'আলা বলেনঃ
$$وَلَا تَجْعَلْ يَدَكَ مَغْلُولَةً إِلى عُنُقِكَ وَلَا تَبْسُطُهَا كُلَّ الْبَسْطِ فَتَقْعُدَ
مَلُومًا مَّحْسُورًا$$
তুমি বদ্ধমুষ্টি হয়োনা এবং একবারে মুক্ত হস্তও হয়োনা; তাহলে তুমি নিন্দিত
ও নিঃস্ব হবে। (সূরা ইসরা, ১৭ : ২৯) সুতরাং এ আয়াতে আল্লাহ কৃপণতা থেকে
এবং অযথা ও অতিরিক্ত খরচ করা থেকে বিরত থাকতে বললেন। অতএব
ইয়াহুদীদেরও 'হাত বন্ধনযুক্ত রয়েছে' এ কথার উদ্দেশ্য এটাই ছিল। ইকরিমাহ
(রহঃ) বলেন, ফিনহাস নামক ইয়াহুদী এ কথা বলেছিল। (তাবারী ১০/১৫৩) ঐ
অভিশপ্ত ইয়াহুদী বলেছিলঃ
$$إِنَّ اللَّهَ فَقِيرٌ وَنَحْنُ أَغْنِيَاءُ$$
আল্লাহ দরিদ্র ও আমরা ধনবান। (সূরা আলে ইমরান, ৩ : ১৮১) ফলে আবূ
বাকর (রাঃ) তাকে প্রহার করেছিলেন। তখন এ আয়াতটি অবতীর্ণ হয় এবং বলা
হয় যে, কৃপণ, লাঞ্ছিত এবং কাপুরুষ হচ্ছে তারা নিজেরাই। যেমন অন্য আয়াতে
বলা হয়েছেঃ
$$أَمْ لَهُمْ نَصِيبٌ مِّنَ الْمُلْكِ فَإِذًا لَّا يُؤْتُونَ النَّاسَ نَقِيرًا. أَمْ يَحْسُدُونَ
النَّاسَ عَلَى مَا اتْهُمُ اللهُ مِنْ فَضْلِهِ فَقَدْ آتَيْنَا آلَ إِبْرَاهِيمَ الْكِتٰبَ وَ
الْحِكْمَةَ وَآتَيْنُهُمْ مُّلْكًا عَظِيمًا$$
তাহলে কি রাজত্বে তাদের কোন অংশ রয়েছে? বস্তুতঃ তখন তারা
লোকদেরকে কণা পরিমাণও প্রদান করবেনা। তাহলে কি তারা লোকদের প্রতি এ