--- OCR Start ---
সূরা ৫ : মায়িদাহ,
৫৮৬
পারা ৬
হানযালা ইব্‌ন আমির আল গাছিল (রহঃ) তাকে (আসমা) বলেন : রাসূল
সাল্লাল্লাহু 'আলাইহি ওয় সাল্লামকে ইসলামের প্রাথমিক পর্যায়ে প্রতি ওয়াক্ত
সালাতের জন্য উযূ করতে বলা হয়েছিল, তা উযূ দরকার হোক অথবা না হোক।
যখন ইহা তাঁর জন্য কঠিন হয়ে গেল তখন তাকে প্রতি ওয়াক্তে মিশওয়াক
ব্যবহার করতে আদেশ করা হয় এবং প্রয়োজন বোধ করলে উযূ করতে বলা
হয়। আবদুল্লাহ ইব্‌ন উমার (রাঃ) মনে করেছিলেন যে, তিনি প্রতি ওয়াক্তে উযূ
করতে সক্ষম হবেন এবং তার মৃত্যু পর্যন্ত তাই করে গেছেন। (আহমাদ
৫/২২৫, আবূ দাউদ ৪/৩৬) আবদুল্লাহ ইব্‌ন উমারের (রাঃ) এই অভ্যাস
মানুষকে ভাল কাজের প্রেরণা যোগায়। কিন্তু প্রতি ওয়াক্ত সালাতের জন্য উযূ করা
যরুরী নয় (যদি উযূ ছুটে না যায়)। অধিকাংশ আলেমগণের এটাই অভিমত।
সুনান আবূ দাঊদে রয়েছে, বর্ণনাকারী বলেন : একদা রাসূলুল্লাহ সাল্লাল্লাহু
'আলাইহি ওয়া সাল্লাম পায়খানা হতে বের হন এবং তাঁর সামনে খাদ্য হাযির করা
হয়। আমরা তাঁকে বললাম : আপনার নির্দেশ হলে উযূর পানি নিয়ে আসি। তখন
তিনি বললেন : 'যখন আমি সালাতের জন্য দাঁড়াই তখনই শুধু আমার প্রতি উযূর
নির্দেশ রয়েছে।' (আবূ দাউদ ৪/৩৬, তিরমিযী ৫/৫৭৯, নাসাঈ ১/৮৫) ইমাম
তিরমিযী (রহঃ) একে হাসান বলেছেন। ইমাম মুসলিম (রহঃ) বর্ণনা করেন যে,
ইব্‌ন আব্বাস (রাঃ) বলেছেন : আমরা একদা রাসূল সাল্লাল্লাহু 'আলাইহি ওয়া
সাল্লামের সাথে ছিলাম। তিনি যখন প্রাকৃতিক ডাকে সাড়া দিয়ে আবার ফিরে
আসেন তখন তাঁর জন্য খাবার নিয়ে আসা হল। তাঁকে জিজ্ঞেস করা হলঃ হে
আল্লাহ রাসূল! আপনি কি উযূ করবেন? তিনি বললেন: কেন? আমি কি এখন
সালাত আদায় করব যে, আমাকে উযূ করতে হবে? (মুসলিম ১/২৮৩)
উযূ করার নিয়াত এবং আল্লাহর নাম স্মরণ করা
فَاغْسِلُوا وُجُوْهَكُمْ যখন তোমরা সালাতের জন্য দাঁড়াও তখন উযূ করে নাও'
আয়াতের এ শব্দগুলি দ্বারা উলামায়ে কিরামের একটি দল দলীল গ্রহণ করেছেন
যে, উযূতে নিয়াত ওয়াজিব। কালামুল্লাহর ভাবার্থ হচ্ছে তোমরা সালাতের জন্য
উযূ করে নাও। যেমন আরাবের লোকেরা বলে থাকে, যখন তোমরা আমীরকে
দেখ তখন দাঁড়িয়ে যাও অর্থাৎ আমীরের জন্য দাঁড়িয়ে যাও। সহীহ বুখারী ও সহীহ
মুসলিমে রয়েছে: 'আমলের পরিণাম নিয়াতের উপর নির্ভরশীল এবং প্রত্যেক
মানুষের জন্য শুধু ওটাই রয়েছে যার সে নিয়াত করেছে। (ফাতহুল বারী ১/১৫,
মুসলিম ৩/১৫১৫)
--- OCR End ---