--- OCR Start ---
সূরা ৫ : মায়িদাহ,
মিশ্রিত করবে তার 'আমল
নিস্ফল হয়ে যাবে এবং সে
আখিরাতে সম্পূর্ণ রূপে
ক্ষতিগ্রস্ত হবে।
৫৮০
পারা ৬
فَقَدْ حَبِطَ عَمَلُهُ وَ هُوَ فِي
الْآخِرَةِ مِنَ الْخُسِرِينَ
আহলে কিতাবীদের যবাহ করা প্রাণী হালাল
اَلْيَوْمَ أُحِلَّ لَكُمُ الطَّيِّبَتُ হালাল ও হারামের বর্ণনা দেয়ার পর এটাকে
পরিষ্কার রূপে বর্ণনা করার জন্য আল্লাহ তা'আলা বলেন যে, সমুদয় পবিত্র বস্তু
হালাল। তারপর তিনি ইয়াহুদ ও নাসারাদের যবাহকৃত জীবগুলোর বৈধতার বর্ণনা
দিচ্ছেন। ইব্‌ন আব্বাস (রাঃ), আবূ উমামাহ (রহঃ), মুজাহিদ (রহঃ), সাঈদ
ইব্‌ন যুবাইর (রহঃ), ইকরিমাহ (রহঃ), 'আতা (রহঃ), হাসান বাসরী (রহঃ),
মাকহুল (রহঃ), ইবরাহীম নাখঈ (রহঃ), সুদ্দী (রহঃ), মুকাতিল ইব্‌ন হিব্বানও
(রহঃ) এ কথাই বলেন যে, এখানে এর ভাবার্থ হচ্ছে তাদের স্বহস্তে যবাহকৃত পশু
হালাল। (তাবারী ৯/৫৩৭-৫৭৭) এটা খাওয়া মুসলিমদের জন্য হালাল। কেননা
তারাও গাইরুল্লাহর নামে যবাহ করাকে নাজায়িয মনে করে এবং যবাহ করার সময়
আল্লাহ ছাড়া অন্য কারও নাম নেয়না। যদিও আল্লাহ সম্পর্কে তাদের বিশ্বাস
সম্পূর্ণরূপে অমূলক, যা থেকে আল্লাহ তা'আলা পবিত্র ও বহু ঊর্ধ্বে। সহীহ হাদীসে
আবদুল্লাহ ইব্‌ন মুগাফফাল (রাঃ) হতে বর্ণিত আছে, তিনি বলেন, খাইবার যুদ্ধে
আমি চর্বি ভর্তি একটি মশক প্রাপ্ত হই। আমি ওটাকে নিজের অধিকারে নিয়ে নিই
এবং বলি, আজ আমি কেহকেও এর অংশ দিবনা। তারপর এদিক ওদিক দৃষ্টি
নিক্ষেপ করি। হঠাৎ দেখি যে, রাসূলুল্লাহ সাল্লাল্লাহু 'আলাইহি ওয়া সাল্লাম আমার
পিছনেই দাঁড়িয়ে রয়েছেন এবং মুচকি হাসছেন। (ফাতহুল বারী ৯/৫৫৩)
এ হাদীসটি দ্বারা এ দলীলও গ্রহণ করা হয়েছে সে, গানীমাতের মধ্য হতে
পানাহারের কোন প্রয়োজনীয় জিনিস বন্টনের পূর্বেও ব্যবহার করা জায়িয। এ
দলীল এ হাদীসের দ্বারা পরিষ্কার রূপে প্রকাশ পেয়েছে। তিন মাযহাবের
ফকীহগণ মালেকীদের সামনে এ সনদ পেশ করে বলেছেন: তোমরা যে বলে
থাক, আহলে কিতাবের নিকট যে খাদ্য হালাল সেই খাদ্য আমাদের নিকটও
হালাল- এটা ভুল। দেখ, ইয়াহুদীরা চর্বিকে তাদের জন্য হারাম মনে করে
থাকে, অথচ মুসলিম ওটা গ্রহণ করছে। কিন্তু তাদের এ কথা বলা ঠিক নয়।
--- OCR End ---