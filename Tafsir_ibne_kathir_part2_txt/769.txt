সূরা ৫ : মায়িদাহ,
৭৬৯
পারা ৭
আর আল্লাহর সন্তুষ্টি হচ্ছে সর্বাপেক্ষা বড় নি'আমাত। (সূরা তাওবাহ, ৯ :
৭২) এ আয়াতের সঙ্গে যে হাদীস সম্পর্কযুক্ত রয়েছে তা সংশ্লিষ্ট আয়াতের
তাফসীরে বর্ণনা করা হয়েছে। মহান আল্লাহ অন্য জায়গায় বলেন:
لِمِثْلِ هُذَا فَلْيَعْمَلِ الْعُمِلُونَ
এরূপ সাফল্যের জন্য সাধকদের উচিৎ সাধনা করা। (সূরা সাফফাত, ৩৭ ঃ
৬১) আল্লাহ তা'আলা অন্যত্র বলেনঃ
وَ فِي ذلِكَ فَلْيَتَنَافَسِ الْمُتَنَافِسُونَ
আর থাকে যদি কারও কোন আকাংখা বা কামনা, তাহলে তারা এরই কামনা
করুক। (সূরা মুতাফফিফীন, ৮৩ঃ ২৬)
لِلَّهِ مُلْكُ السَّمُوتِ وَالْأَرْضِ وَمَا فِيهِنَّ وَهُوَ عَلَى كُلِّ شَيْءٍ قَدِيرٌ
তিনিই সবকিছুর সৃষ্টিকর্তা। তিনি প্রত্যেক জিনিসের উপরই পূর্ণ ক্ষমতাবান। সব
কিছুরই উপর তাঁর পূর্ণ আধিপত্য রয়েছে। তাঁর সাথে কেহই তুলনীয় নয় এবং
তাঁর কোন সাহায্যকারীরও প্রয়োজন নেই। তাঁর পিতাও নেই, পুত্রও নেই এবং স্ত্রীও
নেই। তিনি ছাড়া অন্য কোন মা'বূদ নেই। ইব্‌ন অহাব (রহঃ) বলেন যে, হুয়াই
ইব্‌ন আবদুল্লাহ বলেছেন, আবূ আবদুর রাহমান ইবনুল হাবলি (রহঃ) বলেন যে,
আবদুল্লাহ ইব্‌ন আমর (রাঃ) বলেছেন : সর্বশেষ নাযিলকৃত সূরা হচ্ছে সূরাতুল
মায়িদাহ। (তিরমিযী ৩০৬৩)
সূরা মায়িদাহর তাফসীর সমাপ্ত।