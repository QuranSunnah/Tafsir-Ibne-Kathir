--- OCR Start ---
সূরা ৫ : মায়িদাহ,
৬৬৮
আমপারা ৬
বল : তোমরা বিশ্বাস কর অথবা না কর, যাদেরকে এর পূর্বে জ্ঞান দান করা
হয়েছে তাদের সামনে যখন আবৃত্তি করা হয় তখন তারা বিনয়ের সাথে কাঁদতে
কাঁদতে ভূমিতে লুটিয়ে পড়ে এবং বলে : আমাদের রাব্ব পবিত্র, মহান! আমাদের
রবের প্রতিশ্রুতি কার্যকর হয়েই থাকে। (সূরা ইসরা, ১৭ : ১০৭-১০৮)
'তিনি পূর্ববর্তী রাসূলদের মাধ্যমে যেসব সংবাদ দিয়েছিলেন, সবগুলিই
সত্যে পরিণত হয়েছে এবং সর্বশেষ রাসূল মুহাম্মাদ সাল্লাল্লাহু 'আলাইহি ওয়া
সাল্লাম এসেই গেছেন। আলী ইব্‌ন আবী তালহা (রহঃ) বর্ণনা করেন যে, ইন্ন
আব্বাস (রাঃ) বলেছেন : 'মুহাইমিন' অর্থ হল বিশ্বাস ভাজন ব্যক্তি। আল্লাহ
সুবহানাহু ওয়া তা'আলা কুরআন সম্পর্কে বলেছেন যে, ইহা এমন একটি
বিশ্বাসযোগ্য গ্রন্থ যা পূর্ববর্তী পবিত্র কিতাবসমূহের বাণীর উপর স্থান পেয়েছে।
(তাবারী ১০/৩৭৯) ইকরিমাহ (রহঃ), সাঈদ ইব্‌ন যুবাইর (রহঃ), মুজাহিদ
(রহঃ), মুহাম্মাদ ইব্‌ন কাব (রহঃ), আতিয়াহ (রহঃ) হাসান বাসরী (রহঃ),
কাতাদাহ (রহঃ) 'আতা আল খুরাসানী (রহঃ), সুদ্দী (রহঃ) এবং ইব্‌ন যায়িদ
(রহঃ) অনুরূপ বলেছেন। (তাবারী ১০/৩৭৭, ৩৮০) ইব্‌ন জারীর (রহঃ)
বলেন : কুরআন যেহেতু পূর্ববর্তী কিতাবসমূহে লিখিত বাণীসমূহের মূলসহ
লিখিত সর্বশেষ নাযিলকৃত বিশ্বস্ত কিতাব, তাই পূর্বের কোন কিতাবে লিখিত
কোন বিষয় যদি কুরআনে থাকে তাহলে তা সত্য বলে বিশ্বাস করতে হবে,
আর যদি কুরআনে না থাকে এবং পূর্বের কিতাবেও না থাকে তাহলে তা (উক্ত
কিতাবে পরিবর্তন করা হয়েছে এ বিশ্বাস রেখে) বিশ্বাস করা যাবেনা। আল
ওয়ালিবি (রহঃ) বলেন, ইব্‌ন আব্বাস (রাঃ) বলেছেন যে 'মুহাইমিনান' শব্দের
অর্থ হচ্ছে 'সাক্ষী' (তাবারী ১০/৩৭৭) মুজাহিদ (রহঃ), কাতাদাহ (রহঃ) এবং
সুদ্দীও (রহঃ) অনুরূপ বলেছেন। আল আওফি (রহঃ) বলেন, ইব্‌ন আব্বাস
(রাঃ) বলেছেন যে, 'মুহাইমিনান' শব্দের অর্থ হচ্ছে অন্যান্য কিতাবসমূহের
উপর প্রাধান্য লাভকারী। (তাবারী ১০/৩৭৯) এ সমস্ত অর্থই 'মুহাইমিন' শব্দের
অর্থের আওতায় এসে যায়। আল কুরআন একদিকে হল বিশ্বাসযোগ্য, সাক্ষী
এবং অন্যদিকে কুরআনের পূর্বে যতগুলি ধর্মীয় গ্রন্থ আল্লাহ তা'আলা নাযিল
করেছেন তাদের সবার উপর প্রতিষ্ঠিত প্রভাব বিস্তারকারী ও সত্যায়নকারী।
আল্লাহ তা'আলা মহান মর্যাদাময় কুরআনকে সর্বশেষ কিতাব হিসাবে মানব
কল্যাণের জন্য নাযিল করেছেন যাতে কোন ত্রুটি নেই এবং যাতে অন্যান্য
ধর্মগ্রন্থের সঠিক বাণীসমূহও লিপিবদ্ধ করা হয়েছে এবং নতুন নতুন
বিষয়সমূহও আল্লাহর তরফ থেকে সংযোজন করা হয়েছে। এ জন্যই আল্লাহ
--- OCR End ---