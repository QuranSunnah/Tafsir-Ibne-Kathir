সূরা ৪: নিসা,
৫৩০
পারা ৬
তোমাকে বর্ণনা করেছি এবং অনেক রাসূল যাদের কথা তোমাকে বলিনি। অর্থাৎ
এ আয়াত নাযিলের পূর্বে পবিত্র কুরআনে বহু নাবীর ঘটনা বর্ণিত হয়েছে এবং
অনেক নাবীর ঘটনা বর্ণিত হয়নি। যে নাবীগণের নাম কুরআনুল হাকীমে এসেছে
সেগুলি নিম্নরূপঃ
আদম (আঃ), ইদরীস (আঃ), নূহ (আঃ), হুদ (আঃ), সালিহ (আঃ),
ইবরাহীম (আঃ), লূত (আঃ), ইসমাঈল (আঃ), ইসহাক (আঃ), ইয়াকুব (আঃ),
ইউসুফ (আঃ), আইউব (আঃ), শু'আইব (আঃ), মূসা (আঃ), হারূন (আঃ),
ইউনুস (আঃ), দাউদ (আঃ), সুলাইমান (আঃ), ইলিয়াস (আঃ), ইয়াসাআ
(আঃ), যাকারিয়া (আঃ), ইয়াহ্ইয়া (আঃ), ঈসা (আঃ) ও অধিকাংশ
মুফাসসিরের মতে যুলকিফল (আঃ) এবং সর্বশেষ ও নাবীগণের নেতা মুহাম্মাদ
সাল্লাল্লাহু 'আলাইহি ওয়া সাল্লাম।
মূসার (আঃ) মর্যাদা
এরপর আল্লাহ সুবহানাহু ওয়া তা'আলা বলেন: 'এবং আল্লাহ প্রত্যক্ষ বাক্যে
মূসার সাথে কথা বলেছেন।' এটা তাঁর একটা বিশেষ মর্যাদা যে, তিনি কালীমুল্লাহ
ছিলেন। একটি লোক আবূ বাকর ইব্‌ন আয়াশের (রহঃ) নিকট এসে বলেঃ 'একটি
লোক এ বাক্যটিকে وَكَلَّمَ اللَّهُ مُوسَى تَعْلِيمًا এরূপ পড়ে থাকে। অর্থাৎ মূসা (আঃ)
আল্লাহর সাথে কথা বলেছেন।' (তাবারানী ৩৩২৫) এ কথা শুনে আবূ বাকর ইব্‌ন
আয়াশ (রহঃ) রাগান্বিত হয়ে বলেন : 'কোন কাফির এভাবে পড়ে থাকবে। আমি
আ'মাশ (রহঃ) হতে, তিনি ইয়াহইয়া (রহঃ) হতে, তিনি আবদুর রাহমান (রহঃ)
হতে, তিনি আলী (রাঃ) হতে এবং আলী (রাঃ) রাসূলুল্লাহ সাল্লাল্লাহু 'আলাইহি ওয়া
সাল্লাম হতে وَكَلَّمَ اللَّهُ مُوْسَى تَعْلِيمًا এরূপই পড়েছেন।' মোট কথা, ঐ লোকটির
অর্থ ও শব্দের পরিবর্তন করে দেয়া দেখে তিনি এরূপ রাগান্বিত হন। এতে বিস্ময়ের
কিছু নেই যে, এটা কোন মুতাযিলাই হবে। কেননা মুতাযিলাদের বিশ্বাস এই যে,
আল্লাহ তা'আলা না মূসার (আঃ) সঙ্গে কথা বলছেন, আর না অন্য কারও সঙ্গে কথা
বলেছেন। কিছু মুতাযিলা কোন একজন মনীষীর নিকট এসে এ আয়াতটিকে এভাবে
পাঠ করলে তিনি তাকে মন্দ বলেন। অতঃপর তাকে বলেন : ওহে ঘৃণ্য নারীর
ছেলে! 'তাহলে তুমি وَ لَمَّا جَاءَ مُوسَى لِمِيقَاتِنَا وَكَلَّمَهُ رَبُّهُ 'এবং যখন মূসা
আমার প্রতিশ্রুত সময়ে আগমন করে এবং তার প্রভু তার সাথে কথা বলেন' (সূরা