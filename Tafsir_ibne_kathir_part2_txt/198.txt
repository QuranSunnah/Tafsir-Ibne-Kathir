সূরা ৩ : আলে ইমরান,
১৯৮
পারা ৪
তীরন্দাজ দলটি 'গানীমাত' 'গানীমাত' বলতে বলতে নীচে নেমে আসে। তাদের
নেতা আবদুল্লাহ ইবন যুবাইর (রাঃ) তাদেরকে বার বার নিষেধ করা সত্ত্বেও তারা
তাঁর কথায় কর্ণপাত করলেননা। এ সুযোগে মুশরিকরা মুসলিমদেরকে পিছন দিক
থেকে আক্রমণ করে। ফলে সত্তরজন মুসলিম শহীদ হন। আবু সুফিয়ান একটি
পাহাড়ের উপর দাঁড়িয়ে বলেন : 'মুহাম্মাদ সাল্লাল্লাহু 'আলাইহি ওয়া সাল্লাম আছে
কি? আবূ বাকর কি বিদ্যমান আছে? উমার জীবিত আছে কি'? কিন্তু রাসূলুল্লাহ
সাল্লাল্লাহু 'আলাইহি ওয়া সাল্লামের নির্দেশক্রমে সবাই নীরব থাকেন। তখন তিনি
আত্মহারা হয়ে বলতে থাকেন : 'এরা সবাই আমাদের তরবারীর ঘাটে অবতরণ
করেছে। এরা জীবিত থাকলে অবশ্যই উত্তর দিত।' তখন উমার (রাঃ) অধৈর্য হয়ে
বলে উঠেন : 'হে আল্লাহর শত্রু! তুমি মিথ্যাবাদী। আল্লাহর ফযলে আমরা সবাই
বিদ্যমান রয়েছি এবং তোমাকে ধ্বংসকারী আল্লাহ আমাদেরকে জীবিত রেখেছেন।'
আবু সুফিয়ান বললঃ হে হুবল, তুমি মহান! ইহা শুনে রাসূল সাল্লাল্লাহু 'আলাইহি
ওয়া সাল্লাম তাঁর সাহাবীগণকে তার প্রতিউত্তর দিতে বললেন। তারা জিজ্ঞেস
করলেন : আমরা কি বলব? তিনি বললেন : বল, আল্লাহই মহান এবং তিনিই
সবার উপরে। আবূ সুফিয়ান বলল: আমাদের উজ্জা রয়েছে এবং তোমাদের উজ্জা
নেই। রাসূল সাল্লাল্লাহু 'আলাইহি ওয়া সাল্লাম বললেন : তোমরা তার উত্তর দাও।
তারা বললেনঃ আমরা জবাবে কি বলব? তিনি বললেন : বল, আল্লাহই আমাদের
রক্ষাকারী, তোমাদের কোন রক্ষক নেই। আবূ সুফিয়ান বলল: বদরের যুদ্ধের
বদলা আজ আমরা নিয়ে নিলাম, এবং যুদ্ধে অংশ গ্রহণকারীদের পর্যায়ক্রমে জয়-
পরাজয় হয়েই থাকে। তোমরা তোমাদের নিহত ব্যক্তিদেরকে ক্ষতবিক্ষত অবস্থায়
পাবে; যদিও আমি আমার লোকদেরকে এটা করতে বলিনি, কিন্তু আমি তাদের এ
কাজে অনুতপ্তও নই। (ফাতহুল বারী ৭/৪০৫)
সীরাতে ইবন ইসহাকে রয়েছে, যুবাইর ইব্‌ন আওয়াম (রাঃ) বলেন: 'আমি
স্বয়ং দেখেছি যে, মুশরিকরা মুসলিমদের প্রথম আক্রমণেই পালাতে আরম্ভ করে,
এমনকি তাদের নারীরা যেমন হিন্দা প্রভৃতি কাপড় উঁচু করে দ্রুত দৌড়াতে থাকে।
কিন্তু এরপরে যখন তীরন্দাজগণ কেন্দ্রস্থল পরিত্যাগ করে এবং কাফিরেরা একত্রিত
হয়ে পিছন দিক হতে আমাদেরকে ভীষণভাবে আক্রমণ করে ও একজন সশব্দে
ঘোষণা করে যে, রাসূলুল্লাহ সাল্লাল্লাহু 'আলাইহি ওয়া সাল্লাম শহীদ হয়েছেন তখন
পরিস্থিতি সম্পূর্ণ উল্টো হয়ে যায়। নচেৎ আমরা তাদের পতাকা বাহক পর্যন্ত পৌঁছে
গিয়েছিলাম এবং তার হাত হতে পতাকা নীচে পড়ে গিয়েছিল। কিন্তু উমরা' বিনতে
আলকামা হারেসিয়্যা' নাম্নী এক মহিলা ওটা উঠিয়ে নিয়েছিল এবং কুরাইশরা
পুনরায় একত্রিত হয়েছিল।