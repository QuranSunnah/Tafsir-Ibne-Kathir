সূরা ৫: মায়িদাহ,
৬১৯
পারা ৬
করা যাক। মাক্কার ৯০০ বা ১০০০ কাফির যখন তাদের বাণিজ্যিক কাফেলাকে
রক্ষা করার উদ্দেশে গমন করল, তখন সেই কাফেলা তো অন্য পথ ধরে মাক্কার
পথে রওয়ানা হয়ে গেল। কিন্তু তাদেরকে রক্ষা করার উদ্দেশে গমনকারী
কাফিরেরা (আবূ সুফিয়ানের নেতৃত্বে) নিজেদের শক্তির দাপটের কারণে
রাসূলুল্লাহ সাল্লাল্লাহু 'আলাইহি ওয়া সাল্লামের ক্ষতি সাধন ব্যতীত মাক্কা ফিরে
যাওয়া অপমানজনক মনে করে ইসলাম ও মুসলিমদেরকে পদতলে পিষ্ট করার
ইচ্ছায় আবূ সুফিয়ানের বাহিনী মাদীনা অভিমুখে রওয়ানা হল। এদিকে
রাসূলুল্লাহ সাল্লাল্লাহু 'আলাইহি ওয়া সাল্লাম যখন এই অবস্থা অবগত হলেন তখন
তিনি তাদের সাথে যুদ্ধ করার ব্যাপারে সাহাবীগণের নিকট পরামর্শ চাইলেন।
তারা তখন রাসূলুল্লাহ সাল্লাল্লাহু 'আলাইহি ওয়া সাল্লামের সামনে নিজেদের জান,
মাল এবং স্ত্রী-ছেলে-মেয়েকে রেখে দিয়ে বললেন: 'আপনিই এসবের মালিক।
আমরা সংখ্যাও দেখতে চাইনা, বিজয়ও দেখতে চাইনা, বরং আমরা চাই শুধু
আপনার নির্দেশের প্রতি নিজেদেরকে উৎসর্গ করতে।' সর্বপ্রথম আবূ বাকর
(রাঃ) এ ধরনের বক্তব্য পেশ করলেন। তারপর মুহাজির সাহাবীগণের মধ্য
থেকেও কয়েকজন এ প্রকারের ভাষণ দিলেন। এর পরেও রাসূলুল্লাহ সাল্লাল্লাহু
'আলাইহি ওয়া সাল্লাম বললেন: 'হে মুসলিমগণ! আপনারা আমাকে পরামর্শ
দিন।' এর দ্বারা রাসূলুল্লাহ সাল্লাল্লাহু 'আলাইহি ওয়া সাল্লামের উদ্দেশ্য ছিল
আনসারগণের আন্তরিক বাসনা অবগত হওয়া। তখন সা'দ ইব্‌ন মুআয (রাঃ)
নামক আনসারী দাঁড়িয়ে বললেন: 'হে আল্লাহর রাসূল সাল্লাল্লাহু 'আলাইহি ওয়া
সাল্লাম! মনে হয় আপনি আমাদের (আনসারগণের) মনের ইচ্ছা জানতে
চাচ্ছেন। তাহলে শুনুন! যে আল্লাহ আপনাকে সত্যসহ পাঠিয়েছেন তাঁর শপথ!
আপনি যদি আমাদেরকে সমুদ্রে ঝাঁপিয়ে পড়ার নির্দেশ দেন তাহলে আমরা বিনা
বাক্য ব্যয়ে তাতে ঝাঁপিয়ে পড়ব। আপনি দেখবেন যে, আমাদের মধ্যে
একজনও এমন থাকবেনা যে পিছনে দাঁড়িয়ে থাকবে। আপনি আগ্রহের সাথে
আমাদেরকে শত্রুর মুকাবিলার জন্য নিয়ে চলুন, আমরা যে যুদ্ধক্ষেত্রে ধৈর্যের
সাথে স্থির পদে টিকে থাকি তা আপনি দেখতে পাবেন। আপনি জেনে নিবেন
যে, আমরা আল্লাহর সাথে সাক্ষাৎ হওয়াকে সত্য বলে জানি। আপনি আল্লাহর
নাম নিয়ে এগিয়ে চলুন। আমাদের বীরত্ব ও ধৈর্য দেখে ইনশাআল্লাহ আপনার
চক্ষু ঠাণ্ডা হবে।' এ কথা শুনে আল্লাহর রাসূল সাল্লাল্লাহু 'আলাইহি ওয়া সাল্লাম
খুব খুশি হন এবং আনসারগণের এ কথা তাঁর কাছে খুবই ভাল মনে হয় (আল্লাহ
তাঁদের প্রতি সন্তুষ্ট থাকুন)। (তাবারী ১৩/৩৯৯)