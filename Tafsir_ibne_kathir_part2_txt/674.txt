--- OCR Start ---
সূরা ৫ : মায়িদাহ,
৬৭৪
ইয়াহুদী, খৃষ্টান এবং
ইসলামের শত্রুদের বন্ধু রূপে গ্রহণ করা যাবেনা
পারা ৬
আল্লাহ তা'আলা ইসলামের শত্রু ইয়াহুদী ও খৃষ্টানদের সাথে বন্ধুত্ব স্থাপন
করতে মু'মিনদেরকে নিষেধ করছেন। তিনি বলেন : তারা কখনও তোমাদের বন্ধু
হতে পারেনা, কেননা তোমাদের ধর্মের প্রতি তাদের হিংসা ও শত্রুতা রয়েছে।
হ্যাঁ, তারা নিজেরা একে অপরের বন্ধু। وَمَنْ يَتَوَلَّهُمْ مِنْكُمْ فَإِنَّهُ مِنْهُمْ সুতরাং
তোমাদের মধ্যে যারা তাদের সাথে বন্ধুত্ব কায়েম করবে তারা তাদেরই অন্তর্ভুক্ত
হবে। উমার (রাঃ) আবূ মূসাকে (রাঃ) এ ব্যাপারে পূর্ণ সচেতন করেছিলেন এবং
এ আয়াতটি পড়ে শুনিয়েছিলেন।
ইব্‌ন আবী হাতিম (রহঃ) বর্ণনা করেন যে, একবার উমার (রাঃ) আবূ মূসা
আল আশআরীকে (রাঃ) তার প্রাপ্ত আয় ও ব্যয়ের হিসাব পাঠাতে আদেশ
করেন। আবূ মূসার (রাঃ) একজন খৃষ্টান অনুলেখক ছিল যাকে উমারের (রাঃ)
কাছে পাঠিয়ে দেন। উমার (রাঃ) যেভাবে চেয়েছিলেন ঐভাবে খৃষ্টান লোকটি
তার কাজ করে দেয়ায় তিনি খুবই খুশি হন এবং তার কাজের প্রশংসা করে
বলেন: এ লোকটি খুবই দক্ষ। উমারের (রাঃ) কাছে সিরিয়া থেকে আসা একটি
চিঠির ব্যাপারে তিনি তাকে জিজ্ঞেস করলেন : তুমি কি এ চিঠিটি মাসজিদে বসে
আমাদের সকলকে পাঠ করে শোনাবে? আবূ মূসা (রাঃ) বললেনঃ তার পক্ষে তা
সম্ভব নয়। উমার (রাঃ) জিজ্ঞেস করেন : কেন, সে কি পবিত্র নয়? আবূ মূসা
(রাঃ) বললেনঃ না তা নয়, সে খৃষ্টান। অতঃপর আবূ মূসা (রাঃ) বলেনঃ এতে
উমার (রাঃ) আমার উপর রেগে গেলেন এবং আমার পাঁজরে খোঁচা দিয়ে বললেন
: এখনি তাকে পবিত্র মাদীনা থেকে বের করে দাও। তুমি কি يَأَيُّهَا الَّذِينَ
آمَنُوا لَا تَتَّخِذُوا الْيَهُوْدَ وَ النَّطَرَى أَوْلِيَاءَ এ আয়াতটি পাঠ করনি? (দুররুল
মানসুর ৩/১০০)
আবদুল্লাহ ইব্‌ন উতবা বলেন : 'হে লোকসকল! তোমরা এ থেকে বেঁচে থাক
যে, তোমরা নিজেরা জানতেই পারবেনা, অথচ আল্লাহর কাছে ইয়াহুদী ও নাসারা
বলে পরিগণিত হবে।' বর্ণনাকারী বলেন, আমরা বুঝে গেলাম যে, এ আয়াতের
ভাবার্থই তার উদ্দেশ্য। বলা হয়েছেঃ
--- OCR End ---