সূরা ৪: নিসা,
৪৪৮
পারা ৫
যাহহাক (রহঃ), মুহাম্মাদ ইব্‌ন নাসর আল মারওয়াযী (রহঃ) এবং ইব্‌ন হাযামেরও
(রহঃ) এটাই ফাতওয়া। আবূ আসীম আল আবাদী (রহঃ) উল্লেখ করেন যে,
মুহাম্মাদ ইব্‌ নাসর আল মারওয়াজী (রহঃ) বলেছেন যে, ভয়-ভীতির সময়
ফাজরের সালাতও এক রাক'আত হবে। ইব্‌ন হাজমেরও (রহঃ) একই অভিমত।
ইসহাক ইব্‌ন রাহউয়াই (রহঃ) বলেন যে, চারিদিকে যুদ্ধ ছড়িয়ে যাওয়া
অবস্থায় এক রাকআতই যথেষ্ট। যদি এটাও সম্ভব না হয় তাহলে একটা সাজদাহ
করবে। কারণ এটাও আল্লাহর যিক্র।
কসর সালাত আদায়ের আয়াত নাযিল হওয়ার কারণ
আবূ আইয়াশ (রাঃ) বলেন, 'আসফান' নামক স্থানে আমরা নাবী সাল্লাল্লাহু
'আলাইহি ওয়া সাল্লামের সঙ্গে ছিলাম। খালিদ ইব্‌ন ওয়ালীদ (রাঃ) সে সময়
কুফরীর অবস্থায় ছিলেন এবং তিনি ছিলেন মুশরিক সেনাবাহিনীর সেনাপতি।
মুশরিকরা আমাদের সামনে কিবলামুখী হয়ে অবস্থান করছিল। রাসূলুল্লাহ
সাল্লাল্লাহু 'আলাইহি ওয়া সাল্লামের সঙ্গে আমরা যুহরের সালাত আদায় করি।
মুশরিকরা তখন পরস্পর বলাবলি করে: 'আমরা তো সুযোগ ছেড়ে দিলাম। সময়
এমন ছিল যে, তারা সালাতে লিপ্ত ছিল, এ অবস্থায় আমরা তাদেরকে
অতর্কিতভাবে আক্রমণ করতাম।' তখন তাদের কয়েক ব্যক্তি বলল, কোন
অসুবিধা নেই। এরপরে আর একটা সালাতের সময় আসছে এবং সে সময়
সালাত তাদের নিকট তাদের পুত্র ও স্বীয় প্রাণ অপেক্ষাও প্রিয়।' অতঃপর যুহর ও
আসরের মধ্যবর্তী সময়ে আল্লাহ তা'আলার হুকুমে জিবরাঈল (আঃ( وَإِذَا كُنْتَ
فِيهِمْ فَأَقَمْتَ لَهُمُ الصَّلُوةَ এ আয়াতটি নিয়ে অবতীর্ণ হন। ফলে আসরের
সালাতের সময় রাসূলুল্লাহ সাল্লাল্লাহু 'আলাইহি ওয়া সাল্লাম আমাদেরকে অস্ত্র গ্রহণ
করার নির্দেশ দেন। আমরা তখন অস্ত্র গ্রহণ করে তাঁর পিছনে দু'টি সারি হয়ে
দাঁড়িয়ে যাই। অতঃপর তিনি রুকু' করলে আমরা সবাই রুকূ' করি। তিনি মাথা
তুললে আমরাও তাঁর সাথে মাথা তুলি। তারপর নাবী সাল্লাল্লাহু 'আলাইহি ওয়া
সাল্লাম সাজদাহ করেন, তাঁর সঙ্গে তাঁর পিছনের প্রথম সারির লোকেরাও
সাজদাহ করে এবং অন্য সারির লোকেরা তাদের পাহারায় নিযুক্ত থাকেন।
তারপর যখন এ লোকগুলি সাজদাহ সমাপ্ত করে দাঁড়িয়ে যায় তখন দ্বিতীয় সারির
লোকেরা সাজদায় চলে যায়। যখন এ দু'টি সারির লোকেরই সাজদাহ করা হয়ে
যায় তখন প্রথম সারির লোকগুলি দ্বিতীয় সারির লোকদের স্থানে চলে যায়, আর
দ্বিতীয় সারির লোকেরা প্রথম সারির লোকদের স্থানে চলে আসে। এরপর কিয়াম,