সূরা ৩ : আলে ইমরান,
২১২
চাহাল পারা ৪
করেন। মোট কথা, যুদ্ধ সম্বন্ধীয় কাজে এবং অন্যান্য কাজেও রাসূলুল্লাহ সাল্লাল্লাহু
'আলাইহি ওয়া সাল্লাম সাহাবীগণের সঙ্গে পরামর্শ করতেন। সুনান ইবন মাজাহয়
রাসূলুল্লাহ সাল্লাল্লাহু 'আলাইহি ওয়া সাল্লামের নিম্নের ঘোষণাও বর্ণিত আছেঃ
'যার নিকট পরামর্শ গ্রহণ করা যায় সে একজন বিশ্বস্ত ব্যক্তি।' (আবূ দাঊদ
৫/৩৪৫, তিরমিযী ৮/১০৯) ইমাম তিরমিযী (রহঃ) বর্ণনা করার পর বলেছেন
যে, এটি হাসান।
সঠিক সিদ্ধান্ত গ্রহণের পর
আল্লাহর উপর নির্ভর করতে হবে
এরপর আল্লাহ সুবহানাহু ওয়া তা'আলা বলেন : فَإِذَا عَزَمْتَ فَتَوَكَّلُ عَلَى اللّهِ
যখন তোমরা কোন কাজের পরামর্শ গ্রহণের পর ওটা সম্পন্ন করার দৃঢ় সংকল্প
করে ফেল তখন মহান আল্লাহর উপর নির্ভর কর, আল্লাহ তা'আলা
নির্ভরশীলদেরকে ভালবাসেন।' অতঃপর দ্বিতীয় আয়াতের ঘোষণা ঠিক এ রূপই যা
পূর্বে বর্ণিত হয়েছে। তা হচ্ছেঃ
وَمَا النَّصْرُ إِلَّا مِنْ عِنْدِ اللَّهِ الْعَزِيزِ الْحَكِيمِ
আর সাহায্য শুধু আল্লাহর পক্ষ হতেই হয়ে থাকে, যিনি পরাক্রান্ত,
বিজ্ঞানময়। (সূরা আলে ইমরান, ৩ : ১২৬) তারপরে বলা হচ্ছে যে, মু'মিনদের
শুধুমাত্র আল্লাহ তা'আলার উপর নির্ভর করা উচিত।
গাণীমাতের মালের অনুপযুক্ত ব্যবহার
নাবীর পক্ষে সম্ভব নয়
অতঃপর আল্লাহ সুবহানাহু ওয়া তা'আলা বলেন : وَمَا كَانَ لِنَبِيِّ أَن يَغُلُّ
আত্মসাৎ করা নাবীর জন্য মোটেই শোভনীয় নয়।' ইব্‌ন আব্বাস (রাঃ) বলেন
যে, বদর যুদ্ধে যে গানীমাতের মাল পাওয়া গিয়েছিল, তন্মধ্য হতে একটি লাল
রংয়ের চাদর হারিয়ে যায়। তখন লোকেরা বলাবলি করে যে, সম্ভবতঃ এটা
রাসূলুল্লাহ সাল্লাল্লাহু 'আলাইহি ওয়া সাল্লামই নিয়েছেন। তখনই এ আয়াতটি
অবতীর্ণ হয়। (তাবারী ৭/৩৪৮, আবূ দাউদ ৪/২৮০, তিরমিযী ৮/৩৫৯) তারা
হাদীসটিকে হাসান গারীব বলেছেন। সুতরাং সাব্যস্ত হচ্ছে যে, রাসূলগণের নেতা
মুহাম্মাদ সাল্লাল্লাহু 'আলাইহি ওয়া সাল্লাম যে কোন প্রকারের বিশ্বাসঘাকতা ও
আত্মসাৎ করণ হতে সম্পূর্ণরূপে মুক্ত ও পবিত্র। সেটা মাল বন্টনই হোক অথবা