সূরা ৪: নিসা,
৩০৭
পারা ৪
এ হাদীসটি বিভিন্ন গ্রন্থে বিভিন্ন শব্দে বর্ণিত আছে। ইমাম আহমাদ (রহঃ)
বিভিন্ন বর্ণনা ক্রমের মাধ্যমে এ হাদীসটি তার সুনান গ্রন্থে লিপিবদ্ধ করেছেন এবং
ইমাম তিরমিযী (রহঃ) একে হাসান সহীহ বলেছেন। (আহমাদ ১/৪০)
হাফিয আবূ ইয়ালা (রহঃ) মাসরুক (রহঃ) হতে বর্ণনা করেন, উমার ইব্‌ন
খাত্তাব (রাঃ) একদা মাসজিদে নাবভীর মিম্বারে দাঁড়িয়ে বলেন : 'হে জনমণ্ডলী!
তোমরা মোহরের ব্যাপারে বাড়াবাড়ি করলে কেন? রাসূলুল্লাহ সাল্লাল্লাহু 'আলাইহি
ওয়া সাল্লাম ও তাঁর সহচরবর্গ তো চারশ দিরহামের বেশি মোহর প্রদান করেননি।
এটা (অধিক মোহর প্রদান করা) যদি অধিক মুত্তাকী হওয়া এবং দানশীলতার কাজ
বলে বিবেচনা কর তাহলে তোমরা তাঁর চেয়ে অগ্রগামী হতে পারনা। সাবধান!
আজ হতে আমি যেন শুনতে না পাই যে, কেহ চারশ' দিরহামের বেশি মোহর
নির্ধারণ করেছ।' এ কথা বলে তিনি মিম্বর থেকে নীচে নেমে আসেন। তখন
একজন কুরাইশ রমণী সম্মুখে এসে তাঁকে বলেনঃ 'হে আমীরুল মু'মিনীন! আপনি
কি জনগণকে চারশ দিরহামের বেশি মোহর নির্ধারণ করতে নিষেধ করেছেন?'
তিনি বলেন: হ্যাঁ। তখন মহিলাটি বললেন, 'আল্লাহ তা'আলা যে কালাম অবতীর্ণ
করেছেন তা কি আপনি শুনেননি?' তিনি বলেন, 'ঐ কালাম কি?' মহিলাটি বলেন,
'শুনুন, আল্লাহ তা'আলা বলেনঃ
$$وَاتَيْتُمْ إِحْدُهُنَّ قِنْطَارًا$$
এবং তাদের একজনকে প্রচুর ধন-সম্পদ প্রদান করে থাক। (সূরা নিসা, ৪ঃ
২০) উমার (রাঃ) তখন বলেন : 'হে আল্লাহ! আমাকে ক্ষমা করুন। উমার হতে
তো প্রত্যেকেই বেশি জানে।' অতঃপর তিনি ফিরে যান এবং তৎক্ষণাৎ মিম্বরের
উপর উঠে জনগণকে সম্বোধন করে বলেন: 'হে মানবমণ্ডলী! আমি তোমাদেরকে
চারশ দিরহামের বেশি মোহর দিতে নিষেধ করেছিলাম। কিন্তু এখন বলছি যে, যে
কোন লোক তার সম্পদ হতে ইচ্ছা মত মোহর নির্ধারণ করতে পারে।' (আবূ
দাউদ ২/৫৮২, তিরমিযী ৪/২৫৫, নাসাঈ ৬/১১৭, ইব্‌ন মাজাহ ১/৬০১)
অতঃপর আল্লাহ সুবহানাহু ওয়া তা'আলা বলেনঃ
$$وَكَيْفَ تَأْخُذُونَهُ وَقَدْ أَفْضَى بَعْضُكُمْ إِلَى بَعْضٍ$$
মোহর তোমরা কিরূপে ফিরিয়ে নিবে? অথচ তোমরা তাদের দ্বারা উপকৃত হয়েছ,
প্রয়োজন মিটিয়েছ, তারা তোমাদের সঙ্গে মিলিত হয়েছে এবং তোমরা তাদের সঙ্গে
মিলিত হয়েছ। অর্থাৎ তোমাদের মধ্যে স্বামী-স্ত্রী সম্পর্ক প্রতিষ্ঠিত হয়েছে।