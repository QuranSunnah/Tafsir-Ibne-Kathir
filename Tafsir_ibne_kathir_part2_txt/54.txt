--- OCR Start ---
সূরা ৩ : আলে ইমরান,
৫৪
পারা ৩
জীবনের উপর কঠিন ও কষ্টকর হলেও তারা সৎ কার্যাবলী সম্পাদন করে।
তারা বিনয় ও নম্রতা প্রকাশকারী। তারা নিজেদের ধন-সম্পদ আল্লাহর পথে তাঁর
নির্দেশ মত ব্যয় করে। তারা আত্মীয়তার সম্পর্ক বজায় রাখে, মানুষকে অন্যায়
কাজ হতে বিরত রাখে এবং তাদের দুঃখে সহানুভূতি ও সমবেদনা প্রকাশ করে।
তারা দরিদ্র ও অভাবগ্রস্তদেরকে সাহায্য দানে পরিতুষ্ট করে এবং ভোর রাতে উঠে
আল্লাহ তা'আলার নিকট ক্ষমা প্রার্থনা করে। এর দ্বারা জানা যাচ্ছে যে, এ সময়
ক্ষমা প্রার্থনা করার গুরুত্ব অত্যধিক। এও বলা হয়েছে যে, ইয়াকূব (আঃ) তাঁর
পুত্রদেরকে বলেছিলেন:
سَوْفَ اسْتَغْفِرُ لَكُمْ رَبِّي
আমি আমার রবের নিকট তোমাদের জন্য ক্ষমা প্রার্থনা করব। (সূরা ইউসুফ,
১২ঃ ৯৮) ওটার ভাবার্থ ঊষাকালই বটে। অর্থাৎ ইয়াকূব (আঃ) তাঁর সন্তানদেরকে
বলেন : 'প্রাতঃকালে তোমাদের জন্য আমার প্রভুর নিকট ক্ষমা প্রার্থনা করব।'
সহীহ বুখারী ও সহীহ মুসলিম প্রভৃতি হাদীসে রয়েছে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন:
'আল্লাহ তা'আলা প্রত্যেক রাতে এক তৃতীয়াংশ রাত অবশিষ্ট থাকতে দুনিয়ার
আকাশে অবতরণ করেন এবং বলেন: 'কোন যাঞ্চাকারী আছে কি যাকে আমি
দান করব? কোন প্রার্থনাকারী আছে কি যার প্রার্থনা আমি কবুল করব? কোন ক্ষমা
প্রার্থনাকারী আছে কি যাকে আমি ক্ষমা করব?' (ফাতহুল বারী ১১/১৩৩, মুসলিম
১/৫২১, আবূ দাউদ ২/৭৭, তিরমিযী ৯/৪৭১, নাসাঈ ৬/১২৩, ইব্‌ন মাজাহ
১/৪৩৫, আহমাদ ২/৪৮৭)
সহীহ বুখারী ও সহীহ মুসলিমে আয়িশা (রাঃ) হতে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম রাতের প্রথমভাগে, মধ্যভাগে এবং শেষভাগে বিত্র
সালাত আদায় করেছেন। রাসূলুল্লাহ সাল্লাল্লাহু 'আলাইহি ওয়া সাল্লামের বিত্র
সালাত আদায়ের সর্বশেষ সময় ছিল ঊষার আবির্ভাবের পূর্ব পর্যন্ত। (ফাতহুল বারী
২/৫৬৪, মুসলিম ১/৫১২) আবদুল্লাহ ইব্‌ন উমার (রাঃ) রাতে তাহাজ্জুদ সালাত
আদায় করার জন্য নাফিকে (রাঃ) জিজ্ঞেস করতেন: 'হে নাফি! ইহা কি রাতের
শেষ অংশ? নাফি (রাঃ) 'হ্যাঁ' না বলা পর্যন্ত অর্থাৎ সুবহি সাদিক হওয়া পর্যন্ত দু'আ ও
ক্ষমা প্রার্থনায় লিপ্ত থাকতেন। (ইবন আবী হাতিম ২/১৪৫)
১৮। আল্লাহ সাক্ষ্য প্রদান করেন ٠١٨ شَهِدَ اللَّهُ أَنَّهُ لَا إِلَهَ إِلَّا
যে, নিশ্চয়ই তিনি ব্যতীত কেহ
--- OCR End ---