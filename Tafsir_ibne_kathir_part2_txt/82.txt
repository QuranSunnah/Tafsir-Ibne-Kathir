সূরা ৩ : আলে ইমরান,
৮২
পারা ৩
যখন মারইয়ামের লালন-পালনের ব্যাপার নিয়ে একে অপরের উপর অগ্রাধিকার
লাভের চেষ্টা করছিল, সবাই ঐ সাওয়াব লাভের আকাংখী ছিল, সেই সময় তাঁর মা
তাঁকে নিয়ে বাইতুল মুকাদ্দাসে সুলাইমানের (আঃ) মাসজিদে উপস্থিত হন। সে
সময় সেখানের সেবক ছিলেন মূসার (আঃ) ভাই হারূনের (আঃ) বংশের লোকগণ।
মারইয়ামের (আঃ) মা তাদেরকে বলেন : 'আমি আমার প্রতিজ্ঞানুসারে আমার এ
মেয়েকে আল্লাহ তা'আলার নামে আযাদ করে দিয়েছি। সুতরাং আপনারা তার
রক্ষণাবেক্ষণের ভার গ্রহণ করুন। এটা তো স্পষ্ট যে, সে একটি মেয়ে এবং
ঋতুবতী মেয়েদের মাসজিদে প্রবেশ যে নিষিদ্ধ এটাও কারও অজানা নেই। সুতরাং
এর যে ব্যবস্থা গ্রহণ করা দরকার তা আপনারাই করুন। আমি কিন্তু একে বাড়ী
ফিরিয়ে নিয়ে যেতে পারিনা।' ইমরান (আঃ) সেখানের সালাতের ইমাম ও
কুরবানীর পরিচালক ছিলেন। আর মারইয়াম (আঃ) ছিলেন তাঁরই কন্যা। অতএব
সবাই তাঁর দায়িত্বভার গ্রহণের জন্য আগ্রহী ছিলেন। এ দিকে যাকারিয়া (আঃ)
তাঁর অগ্রাধিকার প্রমাণ করতে গিয়ে বলেন, 'এর সাথে আমার আত্মীয়তার সম্পর্ক
রয়েছে। কেননা আমি তার খালু। সুতরাং মেয়েটির দায়িত্ব আমারই পাওয়া
উচিত'। কিন্তু অন্যেরা তাতে সম্মত না হওয়ায় অবশেষে 'নির্বাচনের গুটি' নিক্ষেপ
করা হয় এবং তাতে তারা ঐসব লেখনী নিক্ষেপ করেন যা দিয়ে তাওরাত
লিখতেন। এতে যাকারিয়ার (আঃ) নামই উঠে। কাজেই তিনি ঐ সৌভাগ্যের
অধিকারী হন। (তাবারী ৬/৩৫১)
ইকরিমাহ (রহঃ), সুদ্দী (রহঃ), কাতাদাহ (রহঃ), রাবী ইব্‌ন আনাস (রহঃ)
এবং অন্যান্য বিজ্ঞজন বর্ণনা করেন যে, ধর্ম যাজকরা জর্দান নদীতে গিয়ে তাদের
কলমগুলি পানিতে নিক্ষেপ করেন। কথা হয় যে, স্রোতের মুখে যাদের কলম
চলতে থাকবে তারা নয়, বরং যার কলম স্থির থাকবে সেই তাঁর দায়িত্বভার গ্রহণ
করবে। অতঃপর তারা কলমগুলি পানিতে নিক্ষেপ করলে সবারই কলম চলতে
থাকে, শুধুমাত্র যাকারিয়ার (আঃ) কলম স্থির থাকে। বরং ওটা স্রোতের বিপরীত
দিকে চলতে থাকে। কাজেই একে তো গুটিকায় তাঁর নাম উঠেছিল, দ্বিতীয়তঃ
তিনি তাঁর আত্মীয় ছিলেন। তাছাড়া তিনি সবারই নেতা, ইমাম, আলেম এবং
সর্বোপরি নাবী ছিলেন। অতএব তাঁরই উপর মারইয়ামের (আঃ) দায়িত্বভার অর্পণ
করা হয়। (ইব্‌ন আবী হাতিম ২/২৬৭, ২৬৮)
মালাইকা/ যখন ফেরেশতারা বলেছিল: হে
إِذْ قَالَتِ الْمَلْبِكَةُ يُمَرْيَمَ۴۵.