সূরা ৫ : মায়িদাহ,
৭১৫
পারা ৭
নয়।' (তাবারী ১০/৫১৮) সহীহ বুখারীর শর্তে এটি সহীহ। ইব্‌ন আবী
হাতিমও (রহঃ) হাদীসটি বর্ণনা করেছেন। ইব্‌ন মারদুয়াই (রহঃ) বর্ণনা
করেন, আল আউফী (রহঃ) বলেছেন যে, ইব্‌ন আব্বাস (রাঃ) একই ধরনের
হাদীস বর্ণনা করেছেন।
সহীহ বুখারী ও সহীহ মুসলিমে আয়িশা (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লামের কয়েকজন সাহাবী তাঁর স্ত্রীদেরকে
তাঁর গোপনীয় আমল সম্পর্কে জিজ্ঞেস করেন! তখন (সম্ভবতঃ তাঁর রাত দিনের
আমল সম্পর্কে অবহিত হয়ে) তাদের মধ্যে কোন একজন বলেন: 'আমি এখন
থেকে আর কখনও গোস্ত খাবনা।' আর একজন বলেন : 'আমি কখনও
মহিলাদের সাথে বিবাহিত হবনা।' অন্য একজন বললেন : 'আমি কখনও
বিছানায় শয়ন করবনা (বরং মাটিতে শয়ন করব)।' এসব কথা নাবী সাল্লাল্লাহু
'আলাইহি ওয়া সাল্লামের কানে পৌছলে তিনি বলেন: 'ঐ লোকদের কি হয়েছে
যে, তাদের কেহ এ কথা বলে এবং ও কথা বলে? কিন্তু আমি তো সিয়াম পালন
করি এবং কোন কোন সময় ছেড়েও দিই, আমি নিদ্রা যাই এবং রাত জেগে
সালাতও আদায় করি, আমি গোস্তও খাই এবং নারীদেরকে বিয়েও করি।
সুতরাং যে ব্যক্তি আমার নীতি (সুন্নাত) থেকে সরে পড়ে সে আমার অন্তর্ভুক্ত
নয়।' (ফাতহুল বারী ৯/৫, মুসলিম ২/১০২০)
وَلَا تَعْتَدُوا এর অর্থ এও হতে পারে, তোমরা হালাল বস্তুকে নিজেদের উপর
হারাম করে দিয়ে নাফসের উপর সংকীর্ণতা আনয়ন করনা। আবার এও অর্থ হতে
পারে, তোমরা হালালকে হারাম বানিয়ে নিওনা এবং হালাল দ্বারা উপকার লাভ
করতে গিয়ে সীমা অতিক্রম করনা। হালালকেও প্রয়োজন পরিমাণেই গ্রহণ কর,
প্রয়োজনের অতিরিক্ত গ্রহণ করনা।
وَكُلُوا وَاشْرَبُوا وَلَا تُسْرِفُوْا
তোমরা খাও, পান কর, কিন্তু অপচয় করনা। (সূরা আ'রাফ, ৭ঃ ৩১) অন্য
জায়গায় আল্লাহ তা'আলা বলেনঃ
وَ الَّذِينَ إِذَا أَنْفَقُوا لَمْ يُسْرِفُوا وَلَمْ يَقْتُرُوا وَكَانَ بَيْنَ ذَلِكَ قَوَامًا
আর যখন তারা ব্যয় করে তখন তারা অপব্যয় করেনা, কার্পন্যও করেনা; বরং
তারা আছে এতদুভয়ের মাঝে মধ্যম পন্থায়। (সূরা ফুরকান, ২৫ঃ ৬৭) আল্লাহ
তা'আলা না 'ইফরাত' বা বাহুল্যের অনুমতি দিয়েছেন, আর না 'তাফরীত' বা