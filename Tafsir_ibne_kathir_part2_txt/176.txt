--- OCR Start ---
সূরা ৩ : আলে ইমরান,
১৭৬
পারা ৪
তুমি যাকে ভালবাস, ইচ্ছা করলেই তাকে সৎ পথে আনতে পারৰেনা। তবে
আল্লাহ যাকে ইচ্ছা সৎ পথে আনেন। (সূরা কাসাস, ২৮:৫৬) لَيْسَ لَكَ مِنَ
الْاَمْرِ شَيْءٌ সুতরাং হে নাবী! আমার বান্দাদের কাজের সাথে তোমার কোন সম্বন্ধ
নেই। তোমার কাজ তো শুধু তোমাকে যে দা'ওয়াতের কথা বলা হয়েছে তা
তাদের নিকট পৌঁছে দেয়া। (তাবারী ৭/১৯৫) সহীহ বুখারীতে রয়েছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম ফাজরের সালাতে যখন দ্বিতীয়
রাক'আতের রুকূ' হতে মাথা উত্তোলন করতেন এবং سَمِعَ اللَّهُ لِمَنْ حَمِدَهُ
رَبَّنَا لَكَ الْحَمْدُ বলতেন তখন তিনি কাফিরদের উপর বদ দু'আ করে বলতেনঃ
'হে আল্লাহ! আপনি অমুক অমুক ব্যক্তির উপর অভিসম্পাত বর্ষণ করুন।' সে
সম্বন্ধেই এ আয়াতটি (৩ : ১২৮) অবতীর্ণ হয়। (ফাতহুল বারী ৮/৭৩, নাসাঈ
৬/৩১৪) ইমাম আহমাদ (রহঃ) বর্ণনা করেন, সালিম ইব্‌ন আবদুল্লাহ (রহঃ)
বলেন যে, তার পিতা রাসূল সাল্লাল্লাহু 'আলাইহি ওয়া সাল্লামকে বলতে শুনেছেন :
হে আল্লাহ! তুমি অমুক অমুককে ধ্বংস কর। হে আল্লাহ! হারিস ইব্‌ন হিসামকে
ধ্বংস কর; হে আল্লাহ! সুহাইল ইব্‌ন আমরকে ধ্বংস কর, হে আল্লাহ! সাফওয়ান
ইবন উমাইয়াকে ধ্বংস কর। তখন لَيْسَ لَكَ مِنَ الْأَمْرِ شَيْءٌ أَوْ يَتُوبَ عَلَيْهِمْ أَوْ
يُعَذِّبَهُمْ فَإِنَّهُمْ ظَالِمُونَ
এ ব্যাপারে তোমার কোনই করণীয় নেই, তিনি তাদেরকে
ক্ষমা করেন অথবা শাস্তি প্রদান করেন; নিশ্চয়ই তারা অত্যাচারী। এ আয়াতটি
(৩ : ১২৮) অবতীর্ণ হয়। ওর মধ্যেই রয়েছে যে, শেষে ঐ লোকগুলি হিদায়াত
প্রাপ্ত হয় ও মুসলিম হয়ে যায়। (আহমাদ ২/৯৩)
সহীহ বুখারীতে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম যখন
কারও উপর বদ দু'আ বা ভাল দু'আ করার ইচ্ছা করতেন তখন রুকুর পরে سيع
رَبَّنَانَكَ الْحَمْدُ وَ اللَّهُ لِمَنْ حَمِدَهُ বলার পর দু'আ করতেন। কখনও বলতেনঃ
'হে আল্লাহ! ওয়ালিদ ইব্‌ন ওয়ালিদ, সালমা ইব্‌ন হিশাম, আইয়াশ ইব্‌ন আবূ
রাবী'আ এবং দুর্বল মু'মিনদেরকে কাফিরদের হাত হতে মুক্তি দান করুন। হে
আল্লাহ! মুযার গোত্রের উপর ধর-পাকড় শাস্তি অবতীর্ণ করুন এবং তাদেরকে
--- OCR End ---