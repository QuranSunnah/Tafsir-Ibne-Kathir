সূরা ৪: নিসা,
৫০০
পারা ৬
আবদুল কারীম ইবনে মালিক জাযারী (রহঃ) এ আয়াতের তাফসীরে বলেন,
যে ব্যক্তি গালি দিবে অর্থাৎ মন্দ বলবে তাকে মন্দ বলা যাবে, কিন্তু কেহ মিথ্যা
বললে তাকে অপবাদ দেয়া যাবেনা। অন্য একটি আয়াতে রয়েছেঃ
وَلَمَنِ انْتَصَرَ بَعْدَ ظُلْمِهِ فَأُولَبِكَ مَا عَلَيْهِمْ مِّنْ سَبِيلٍ
তবে অত্যাচারিত হওয়ার পর যারা প্রতিবিধান করে তাদের বিরুদ্ধে কোন
ব্যবস্থা গ্রহণ করা হবেনা। (সূরা শূরা, ৪২ : ৪১) সুনান আবূ দাঊদে আবূ
হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন: 'দু'জন গালিদাতার মধ্যে যে প্রথম গালগালি শুরু করে তার উপর পাপ
বর্তাবে, যতক্ষণ না যাকে গালি দেয়া হয়েছে সে প্রতিউত্তরে সীমা অতিক্রম করে।'
(আবূ দাউদ ৪৮৯৪) অতঃপর ইরশাদ হচ্ছেঃ
إِنْ تُبْدُوا خَيْرًا أَوْ تُخْفُوهُ أَوْ تَعْفُوا عَنْ سُوءٍ فَإِنَّ اللَّهَ كَانَ عَفُوًا قَدِيرًا
লোকসকল! যদি তোমরা কোন সৎ কাজ প্রকাশ কর বা গোপন কর, কিংবা
তোমার উপর কেহ হয়ত অত্যাচার করেছে, তাকে তুমি ক্ষমা কর তাহলে আল্লাহ
তা'আলার নিকট তোমার জন্য রয়েছে অনেক বড় সাওয়াব ও মহা প্রতিদান।
আল্লাহ নিজেও ক্ষমাকারী এবং বান্দার মধ্যেও তিনি এ অভ্যাস পছন্দ করেন।
প্রতিশোধ নেয়ার পূর্ণ ক্ষমতা থাকা সত্ত্বেও তিনি ক্ষমা করে থাকেন।' একটি বর্ণনায়
রয়েছে যে, আরশ বহনকারী মালাইকা আল্লাহ তা'আলার তাসবীহ পাঠ করে
থাকেন। কেহ বলেনঃ
سُبْحَانَكَ عَلَى حِلْمِكَ بَعْدَ عِلْمِكَ
'হে আল্লাহ! আমরা আপনার পবিত্রতা বর্ণনা করছি যে, আপনি জানা সত্ত্বেও
সহনশীলতা প্রদর্শন করছেন।' আবার কেহ কেহ বলেনঃ
سُبْحَانَكَ عَلَى عَفُوكَ بَعْدَ قُدْرَتِكَ
'হে ক্ষমতা থাকা সত্ত্বেও ক্ষমাকারী প্রভু! সমস্ত পবিত্রতা আপনার সত্তার জন্যই
উপযুক্ত।'
সহীহ হাদীসে রয়েছে : 'সাদাকাহ ও খাইরাতের কারণে কারও সম্পদ কমে
যায়না। ক্ষমা ও ক্ষমা করে দেয়ার কারণে আল্লাহ তা'আলা সম্মান বৃদ্ধি করেন।
আর যে ব্যক্তি আল্লাহ তা'আলার নির্দেশক্রমে বিনয় ও নম্রতা প্রকাশ করে, আল্লাহ
তা'আলা তার সম্মান ও মর্যাদা আরও বাড়িয়ে দেন। (মুসলিম ৪/২০০১)