--- OCR Start ---
সূরা ৫ : মায়িদাহ,
৬৬০
পারা ৬
তারা বিবাহিত ব্যভিচারীর রজমের হুকুমকে বদলে দিয়েছে এবং চাবুক দ্বারা প্রহার
করা, জনসমক্ষে অপমানিত করা কিংবা মারধর করে ছেড়ে দিচ্ছে। এ জন্যই
আল্লাহর আদেশকে অগ্রাহ্য করে বিদ্রোহী হওয়ায় তাদেরকে কাফির বলা হয়েছে।
আর এখানে ইনসাফ ভিত্তিক বিচার না করার কারণে তাদেরকে যালিম বলা
হয়েছে।
কোন মহিলাকে হত্যাকারী পুরুষ হলেও
তাকে হত্যা করতে হবে
ইমাম আবূ নাসর ইবনুস সাব্বাগ (রহঃ) তার 'আশ-শামিল' গ্রন্থে বর্ণনা
করেছেন যে, আলেমগণ এ বিষয়ে একমত যে, (৫ ঃ ৪৫) এ আয়াতটি বাস্তবায়ন
করা উচিত। ইমামগণও এ বিষয়ে একমত যে, আয়াতের দাবী এটাই যে, যদি
কোন লোক কোন মহিলাকে হত্যা করে তাহলে তাকেও হত্যার হুকুম দিতে হবে।
এ আয়াতটি সাধারণ বলে এর দ্বারা এ দলীলও গ্রহণ করা হয়েছে যে, স্ত্রীলোকের
হত্যার বিনিময়েও পুরুষ লোককে হত্যা করা হবে। কেননা এখানে نَفْس শব্দ
রয়েছে, যদ্বারা নারী পুরুষ উভয়কেই বুঝাচ্ছে। তাছাড়া নাসাঈ ইত্যাদি হাদীস
গ্রন্থেও রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম আমর ইব্‌ন
হাযামকে (রাঃ) এক চিঠিতে লিখেছিলেন, স্ত্রীলোকের হত্যার বিনিময়ে পুরুষ
লোককে হত্যা করা হবে। অন্য একটি হাদীসে রয়েছে, মুসলিমদের রক্ত
পরস্পরের মধ্যে সমান। (ইব্‌ন মাজাহ ২/৮৯৫) সহীহ বুখারী ও সহীহ মুসলিমে
রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : কাফিরের
হত্যার বিনিময়ে মুসলিমকে হত্যা করা হবেনা।
সহীহ বুখারী ও সহীহ মুসলিমে রয়েছে যে, আনাস ইব্‌ন মালিকের (রাঃ)
ফুফু রাবী (রাঃ) এক দাসীর একটি দাঁত ভেঙ্গে দিয়েছিলেন। তখন জনগণ তার
নিকট ক্ষমা প্রার্থনা করে। কিন্তু সে ক্ষমা করতে অস্বীকৃতি জানায়। তারা তখন
রাসূলুল্লাহ সাল্লাল্লাহু 'আলাইহি ওয়া সাল্লামের নিকট গমন করে। রাসূলুল্লাহ
সাল্লাল্লাহু 'আলাইহি ওয়া সাল্লাম বলেন: 'কিসাস নেয়া হবে।' তখন আনাস
ইবন মালিক (রাঃ) বলেন: 'হে আল্লাহর রাসূল সাল্লাল্লাহু 'আলাইহি ওয়া
সাল্লাম! তাঁর কি দাঁত ভেঙ্গে দেয়া হবে?' রাসূলুল্লাহ সাল্লাল্লাহু 'আলাইহি ওয়া
সাল্লাম উত্তরে বললেন: 'হ্যাঁ! হে আনাস! আল্লাহর কিতাবে কিসাসের হুকুম
বিদ্যমান রয়েছে।' তখন আনাস (রাঃ) বললেনঃ না, না, যে আল্লাহ আপনাকে
সত্যসহ পাঠিয়েছেন তাঁর শপথ! তাঁর দাঁত কখনও ভেঙ্গে ফেলা হবেনা। বস্তুতঃ
--- OCR End ---