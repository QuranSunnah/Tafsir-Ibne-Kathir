--- OCR Start ---
সূরা ৫ : মায়িদাহ,
৫৯৪
পারা ৬
আমি সাক্ষ্য দিচ্ছি যে, আল্লাহ ছাড়া কোন মা'বুদ নেই এবং আরও সাক্ষ্য দিচ্ছি
যে, মুহাম্মাদ তাঁর বান্দা ও রাসূল। তার জন্য জান্নাতের আটটি দরজাই খুলে যায়,
সে যেটা দিয়ে ইচ্ছা জান্নাতে প্রবেশ করবে। (আহমাদ ৪/১৫৩, মুসলিম ১/২০৯,
আবূ দাউদ ১/১১৮, নাসাঈ ১/৯২, ইব্‌ন মাজাহ ১/১৫৯)
উযূ করার গুরুত্ব
আবূ হুরাইরাহ (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন : 'যখন কোন মুসলিম বা মু'মিন উযূ করতে বসে, অতঃপর তার মুখমণ্ডল
ধৌত করে, তখন পানির সাথে সাথে বা পানির শেষ ফোঁটার সাথে সাথে তার
চক্ষুদ্বয়ের সমুদয় পাপ ঝরে পড়ে। অনুরূপভাবে হাত ধোয়ার সময় হাতের সমুদয়
পাপ এবং এভাবেই পা ধোয়ার সময় পায়ের সমুদয় পাপ পানির সাথে সাথে বা
পানির শেষ ফোঁটার সাথে সাথে ঝরে পড়ে। অবশেষে সে পাপসমূহ থেকে সম্পূর্ণ
রূপে পবিত্র হয়ে যায়।'
তাফসীর ইব্‌ন জারীরে আবূ হুরাইরাহ (রাঃ) হতে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন: 'যে ব্যক্তি উত্তমরূপে উযূ করে
সালাতের জন্য দণ্ডায়মান হয়, তার কান হতে, চোখ হতে, হাত হতে এবং পা
হতে সমস্ত পাপ ঝরে পড়ে।' (মুআত্তা ১/৩২, মুসলিম ১/২১৫) সহীহ মুসলিমে
আবূ মালিক আশআরী (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেনঃ 'উযূ হচ্ছে অর্ধেক ঈমান। 'আল-হামদুলিল্লাহ' বলার কারণে
সাওয়াবের পাল্লা পরিপূর্ণ হয়ে যায়। 'সুবহানাল্লাহ' ও 'আল্লাহু আকবার' আকাশ ও
পৃথিবীর মধ্যবর্তী স্থানকে পূর্ণ করে ফেলে। সিয়াম হচ্ছে ঢাল স্বরূপ, ধৈর্য হচ্ছে
জ্যোতি স্বরূপ এবং সাদাকাহ হচ্ছে দলীল স্বরূপ। কুরআন তোমার স্বপক্ষে অথবা
বিপক্ষে সাক্ষ্য দিবে। প্রত্যেক লোক সকালে উঠেই স্বীয় প্রাণকে ক্রয়-বিক্রয় করে
থাকে। অতঃপর সে ওকে মুক্ত করে অথবা ধ্বংস করে।' (মুসলিম ১/২০৩) সহীহ
মুসলিমে ইবন উমার (রাঃ) হতে বর্ণিত আছে, তিনি বলেন যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন: 'হারাম সম্পদের সাদাকাহ আল্লাহ
কবুল করেননা এবং উযূ ছাড়া সালাতও কবুল করেননা।' (মুসলিম ১/২০৪)
৭। আর তোমরা তোমাদের
স্মরণ কর এবং তাঁর ঐ
». وَاذْكُرُوا نِعْمَةَ اللهِ عَلَيْكُمْ وَ
--- OCR End ---