সূরা ৪: নিসা,
৫২২
وَقِفُوهُمْ إِنَّهُمْ مَّسْئُولُونَ
পারা ৬
অতঃপর তাদেরকে থামাও, কারণ তাদেরকে প্রশ্ন করা হবে। (সূরা সাফফাত,
৩৭ঃ ২৪) এরপর বলা হবে, 'জাহান্নামের অংশ বের করে নাও।' জিজ্ঞেস করা
হবে: 'কত জনের মধ্য হতে কত জনকে?' উত্তরে বলা হবে: 'প্রতি হাজারে নয়শ'
নিরানব্বই জনকে'। এটা ঐ দিনঃ
يَوْمًا يَجْعَلُ الْوِلْدَانَ شِيْبًا
এটা এমন দিন যা শিশুদেরকে বৃদ্ধ করে ফেলবে। (সূরা মুয্যাম্মিল,৭৩ : ১৭)
এবং অন্যত্র বলা হয়েছেঃ
يَوْمَ يُكْشَفُ عَنْ سَاقٍ
এটা এমন দিন যাতে পায়ের গোছা খুলে যাবে। (সূরা কলম, ৬৮ : ৪২)
মুসনাদ আহমাদে রয়েছে যে, আরাফাহ মাঠ হতে আসার সময় রাসূলুল্লাহ
সাল্লাল্লাহু 'আলাইহি ওয়া সাল্লাম সাহাবীগণের এক মাজলিসের পাশ দিয়ে গমন
করেন। সে সময় সেখানে কিয়ামাত সম্বন্ধে আলোচনা চলছিল। তিনি তখন
বলেন: 'যে পর্যন্ত দশটি ব্যাপার সংঘটিত না হবে সে পর্যন্ত কিয়ামাত হবেনা।
(১) পশ্চিম দিক হতে সূর্য উদিত হওয়া। (২) ধূয়া নির্গত হওয়া। (৩)
'দাব্বাতুল আরয' বের হওয়া। (৪) ইয়াজুজ-মাজুজের আগমন ঘটা। (৫) ঈসা
ইব্‌ন মারইয়ামের (আঃ) আকাশ থেকে অবতীর্ণ হওয়া। (৬) দাজ্জালের
আবির্ভাব। (৭) যমীনের তিন জায়গা ধ্বসে যাওয়া। (৭ক) পূর্বে (৮খ) পশ্চিমে
(৯গ) আরাব উপদ্বীপে এবং (১০) আদন হতে একটা আগুন বের হওয়া যা
লোকদেরকে তাড়িয়ে নিয়ে এক জায়গায় একত্রিত করবে। ওটা (আগুন) রাতও
তাদের সাথে অতিবাহিত করবে। যখন দুপুরের সময় তারা বিশ্রাম গ্রহণ করবে
তখনও এ আগুন তাদের সঙ্গেই থাকবে।'
ঈসার (আঃ) বর্ণনা
পূর্বেও যেমন বর্ণিত হয়েছে যে, আবদুর রাহমান ইব্‌ন আদম (রহঃ) বর্ণনা
করেছেন, আবূ হুরাইরাহ (রাঃ) বলেন, রাসূল সাল্লাল্লাহু 'আলাইহি ওয়া সাল্লাম
বলেছেন: যদি তোমরা ঈসাকে (আঃ) দেখতে পাও তাহলে মনে রেখ, তিনি সুঠাম
দেহের রক্তিম ও সাদা বর্ণের মিশ্রিত ব্যক্তি। তিনি হালকা হলুদ রংয়ের কাপড়
পরিধান করে অবতরণ করবেন। মনে হবে যেন তার মাথা থেকে পানির ফোঁটা ঝড়ে
পরছে, অথচ কোন পানীয় বাষ্প তার গায়ে লাগেনি। (আবূ দাউদ ৪/৪৯৮)