--- OCR Start ---
সূরা ৩ : আলে ইমরান,
১৫৩
পারা ৪
'তোমাদের মধ্যে যে কেহকে কোন অন্যায় কাজ করতে দেখে, সে যেন
তাকে হাত দ্বারা বাধা দেয়, যদি এতে তার ক্ষমতা না থাকে তাহলে যেন জিহ্বা
(কথা) দ্বারা বাধা প্রধান করে, যদি এটাও করতে না পারে তাহলে যেন অন্তর
দ্বারা তাকে ঘৃণা করে এবং এটাই হচ্ছে সবচেয়ে দুর্বল ঈমান।' অন্য একটি
বর্ণনায় এর পরে এও রয়েছে যে, 'ওর পরে সরিষার বীজ পরিমাণও ঈমান নেই'।
(মুসলিম ১/৬৯, ৭০) মুসনাদ আহমাদে রয়েছে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন:
'যে সত্তার হাতে আমার প্রাণ রয়েছে তাঁর শপথ! তোমরা সৎ কাজের আদেশ
ও মন্দ কাজ হতে নিষেধ করতে থাক, নতুবা সত্বরই আল্লাহ তা'আলা তোমাদের
উপর স্বীয় শাস্তি অবতীর্ণ করবেন। অতঃপর তোমরা প্রার্থনা করবে কিন্তু তা গৃহীত
হবেনা।' (আহমাদ ৫/৩৮, তিরমিযী ৬/৩৯০) ইমাম তিরমিযী (রহঃ)
হাদীসটিকে হাসান বলেছেন। এ বিষয়ের আরও অনেক হাদীস রয়েছে সেগুলি
ইনশাআল্লাহ অন্যত্র বর্ণিত হবে।
দলে দলে বিভক্ত না হওয়ার নির্দেশ
অতঃপর বলা হচ্ছেঃ
، وَلا تَكُونُوا كَالَّذِينَ تَفَرَّقُوا وَاخْتَلَفُواْ مِن بَعْدِ مَا جَاءهُمُ الْبَيِّنَاتُ
পূর্ববর্তী লোকদের মত বিচ্ছিন্ন হয়ে মতবিরোধ সৃষ্টি করনা। ভাল কাজের আদেশ
ও মন্দ কাজ হতে নিষেধ করা তোমরা পরিত্যাগ করনা।' মুসনাদ আহমাদে
রয়েছে, আবূ আমীর আবদুল্লাহ ইব্‌ন লুহাই (রাঃ) বলেনঃ আমরা মু'আবিয়া ইব্‌ন
আবূ সুফইয়ানের (রাঃ) সাথে হাজ্জ পালন করি। তিনি মাক্কায় উপস্থিত হন এবং
যুহরের সালাত আদায় করেন। এরপর তিনি দাঁড়িয়ে বলেন, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেনঃ
আহলে কিতাবরা ৭২ ভাগে ভাগ হয়ে গেছে। আমার উম্মাত ৭৩ ভাগে ভাগ
হবে। শুধুমাত্র একটি দল ছাড়া বাকি সবাই জাহান্নামী। সেই একটি দল হল যারা
জামা'আতভুক্ত। আমার উম্মাতের এক দল তাদের খেয়াল খুশির অনুসরণ
করবে, যেমনটি আহলে কিতাবরা তাদের রাবীদের অনুসরণ করে। তাদের ঐ
খেয়াল-খুশির অনুসরণের ফলে (তাওহীদের সাথে) সম্পর্ক রাখা কোন কাজে
আসবেনা। (আহমাদ ৪/১০২) ইমাম আবূ দাঊদও (রহঃ) ইমাম আহমাদ ইব্‌ন
হাম্বাল (রহঃ) এবং মুহাম্মাদ ইব্‌ন ইয়াহইয়া (রহঃ) থেকে অনুরূপ বর্ণনা
করেছেন। (আবূ দাঊদ ৫/৫)
--- OCR End ---