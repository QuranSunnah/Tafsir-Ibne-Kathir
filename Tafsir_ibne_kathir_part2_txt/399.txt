সূরা ৪: নিসা,
৩৯৯
পারা ৫
জিহাদ থেকে বিমুখ থাকা মুনাফিকীর লক্ষণ
মুজাহিদ (রহঃ) এবং আরও কয়েকজন মনীষী বলেন যে, وَإِنَّ مِنْكُمْ لَمَنْ
لَّيُبَطْمَنَّ এ আয়াতটি মুনাফিকদের ব্যাপারে অবতীর্ণ হয়। (তাবারী ৮/৫৩৮)
মুনাফিকদের স্বভাব এই যে, তারা নিজেরা আল্লাহর পথে যুদ্ধ করা হতে বিরত
থাকে এবং অপরকেও জিহাদে না যেতে উৎসাহিত করে। মুনাফিক আবদুল্লাহ
ইবন উবাই ইব্‌ন সালুল, আল্লাহ তার উপর অভিশাপ বর্ষণ করুন, নিজে জিহাদে
অংশগ্রহণ করা থেকে বিরত থাকত এবং অন্যদেরকেও অংশ গ্রহণ করতে নিষেধ
করত, যেমনটি ইব্‌ন জুরাইয (রহঃ) এবং ইবন জারীর (রহঃ) বর্ণনা করেছেন।
কিন্তু ঐ নির্বোধেরা বুঝেনা যে, ঐ মুজাহিদেরা জিহাদে অংশ গ্রহণের ফলে যে
সাওয়াব লাভ করেছেন তা হতে তারা সম্পূর্ণরূপে বঞ্চিত রয়েছে। যদি তারাও
জিহাদে অংশ নিত তাহলে মুসলিমদের মত তারাও গাযী হওয়ার মর্যাদা এবং ধৈর্য
ধারণের সাওয়াব লাভ করত অথবা শহীদ হওয়ার গৌরব লাভ করত। পক্ষান্তরে
যদি মুসলিম মুজাহিদগণ আল্লাহ তা'আলার অনুগ্রহ প্রাপ্ত হয় অর্থাৎ শত্রুদের উপর
জয়ী হয় এবং শত্রুরা সমূলে ধ্বংস হয়ে যায়, আর এর ফলে মুসলিমরা যুদ্ধলব্ধ
সম্পদ নিয়ে ও দাস-দাসী নিয়ে নিরাপদে প্রত্যাবর্তন করে, তাহলে ঐ মুনাফিকরা
চরম দুঃখিত হয় এবং দীর্ঘ নিঃশ্বাস ফেলে এত হা-হুতাশ করে ও এমন এমন কথা
মুখ দিয়ে বের করে যেন মুসলিমদের সঙ্গে তাদের কোন সম্বন্ধই ছিলনা। তাদের
ধর্মই যেন অন্য। তারা তখন বলে, 'হায়! আমরাও যদি তাদের সঙ্গে থাকতাম
তাহলে আমরাও গানীমাতের সম্পদ পেতাম এবং তাদের মত আমরাও দাস-দাসী
ও ধন-সম্পদের অধিকারী হতাম।'
জিহাদে অংশগ্রহণ করার ব্যাপারে উৎসাহিত করা হয়েছে
فَلْيُقَاتِلُ فِي سَبِيلِ اللهِ الَّذِيْنَ يَشْرُوْنَ الْحَيُوةَ الدُّنْيَا بِالْآخِرَةِ
হয়েছে, দুনিয়া লাভই কাফির মুনাফিকদের চরম ও পরম উদ্দেশ্য। সুতরাং যারা
ইহকালের বিনিময়ে পরকালকে বিক্রি করে তাদের বিরুদ্ধে মুসলিমদের জিহাদ
ঘোষণা করা উচিত। তারা কুফরী ও অবিশ্বাসের কারণে দুনিয়ার সামান্য লাভের
বিনিময়ে আখিরাতকে ধ্বংস করেছে। তাই মুনাফিকদের বলা হচ্ছে, হে
মুনাফিকের দল! তোমরা জেনে রেখ যে, যারা আল্লাহ তা'আলার পথের মুজাহিদ
তারা কখনও ক্ষতিগ্রস্ত হতে পারেনা। তাদের উভয় অবস্থায় পুরস্কার রয়েছে।