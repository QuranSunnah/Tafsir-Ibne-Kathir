--- OCR Start ---
সূরা ৩ : আলে ইমরান,
১৪২
পারা ৪
হাজ্জ করার আবশ্যকতা
আয়াতের শেষাংশ হচ্ছে হাজ্জ ফার্য হওয়ার দলীল।
ولِلَّهِ عَلَى
النَّاسِ حِجُّ
الْبَيْتِ مَنِ اسْتَطَاعَ إِلَيْهِ سَبِيلًاً )এবং আল্লাহর উদ্দেশে এই গৃহের হাজ্জ করা
সেই সব মানুষের কর্তব্য যারা সফর করার আর্থিক সামর্থ্য রাখে) কয়েকটি
হাদীসে এসেছে যে, হাজ্জ ইসলামের রুকনসমূহের মধ্যে একটি রুকন। এটা যে
ফার্য এর উপর মুসলিমদের ইজমা রয়েছে। আর এ কথাও সাব্যস্ত যে, সামর্থ্য
থাকা ব্যক্তিদের উপর জীবনে একবার হাজ্জ করা ফার্য। নাবী সাল্লাল্লাহু 'আলাইহি
ওয়া সাল্লাম স্বীয় ভাষণে বলেছিলেনঃ
'হে মানবমণ্ডলী! আল্লাহ তা'আলা তোমাদের উপর হাজ্জ ফার্য করেছেন,
সুতরাং তোমরা হাজ্জ করবে।' একটি লোক জিজ্ঞেস করেন, 'হে আল্লাহর রাসূল
সাল্লাল্লাহু 'আলাইহি ওয়া সাল্লাম! প্রতি বছরই কি?' তিনি তখন নীরব হয়ে যান।
লোকটি তিনবার ঐ প্রশ্নই করেন। রাসূলুল্লাহ সাল্লাল্লাহু 'আলাইহি ওয়া সাল্লাম
তখন বলেনঃ
'আমি যদি 'হ্যাঁ' বলতাম তাহলে প্রতি বছরই হাজ্জ ফার্য হয়ে যেত। অতঃপর
তোমরা পালন করতে পারতেনা। এরপর তিনি বলেন, আমি যা বলবনা, তোমরা
সে সম্বন্ধে জিজ্ঞাসাবাদ করবেনা। তোমাদের পূর্ববর্তী লোকেরা অধিক প্রশ্ন করার
ফলে এবং নাবীগণের (আঃ) উপর মতানৈক্য সৃষ্টি করার কারণে ধ্বংস হয়ে গেছে।
আমার নির্দেশ সাধ্যানুসারে পালন কর এবং যে বিষয় হতে আমি নিষেধ করি তা
হতে বিরত থাক'। (আহমাদ ২/৫০৮, মুসলিম ২/৯৭৫)
'সামর্থ্য বা ক্ষমতা' বলতে কি বুঝায়
এখন বাকী থাকল ক্ষমতা বা সামর্থ্য। ওটা কখনও কারও মাধ্যম ব্যতীতই
মানুষের হয়ে থাকে, আবার কখনও কারও মাধ্যমে হয়ে থাকে। যেমন
আহকামের পুস্তকগুলির মধ্যে এর বিস্তারিত বিবরণ বিদ্যমান রয়েছে। ইমাম
তিরমিযীর (রহঃ) হাদীসে রয়েছে যে, এক ব্যক্তি রাসূলুল্লাহ সাল্লাল্লাহু 'আলাইহি
ওয়া সাল্লামকে জিজ্ঞেস করেন : 'হে আল্লাহর রাসূল সাল্লাল্লাহু 'আলাইহি ওয়া
সাল্লাম! হাজী কে?' তিনি বলেন : 'বিক্ষিপ্ত চুল বিশিষ্ট এবং ময়লাযুক্ত কাপড়
পরিহিত ব্যক্তি।' অন্য এক ব্যক্তি জিজ্ঞেস করেন: 'হে আল্লাহর রাসূল সাল্লাল্লাহু
'আলাইহি ওয়া সাল্লাম! কোন্ হাজ্জ উত্তম?' তিনি বলেন: 'যে হাজ্জে খুব বেশি
কুরবানী করা হয় এবং 'লাব্বায়েক' শব্দ অধিক উচ্চারিত হয়।' আর একটি লোক
--- OCR End ---