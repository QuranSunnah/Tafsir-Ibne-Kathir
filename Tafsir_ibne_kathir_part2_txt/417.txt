সূরা ৪: নিসা,
৪১৭
পারা ৫
আবূ সাঈদ খুদরী (রাঃ) বলেন, রাসূল সাল্লাল্লাহু 'আলাইহি ওয়া সাল্লাম
বলেছেন : 'হে আবূ সাঈদ! যে ব্যক্তি আল্লাহকে প্রভু রূপে, ইসলামকে ধর্ম রূপে
এবং মুহাম্মাদ সাল্লাল্লাহু 'আলাইহি ওয়া সাল্লামকে রাসূল ও নাবী রূপে মেনে নিতে
সম্মত হয়েছে তার জন্য জান্নাত ওয়াজিব।' এতে আবূ সাঈদ (রাঃ) বিস্মিত হয়ে
বলেন, 'হে আল্লাহর রাসূল সাল্লাল্লাহু 'আলাইহি ওয়া সাল্লাম! এর পুনরাবৃত্তি
করুন।' রাসূলুল্লাহ সাল্লাল্লাহু 'আলাইহি ওয়া সাল্লাম পুনরায় ওটি বর্ণনা করলেন।
অতঃপর বললেন : 'আর একটি আমল রয়েছে যার কারণে আল্লাহ তা'আলা স্বীয়
বান্দার দরজা একশ' গুণ উঁচু করে দেন। এক দরজা হতে অন্য দরজার উচ্চতা
আকাশ ও পৃথিবীর উচ্চতার সমান।' তিনি জিজ্ঞেস করেন : 'হে আল্লাহর রাসূল
সাল্লাল্লাহু 'আলাইহি ওয়া সাল্লাম! ঐ আমলটি কি?' তিনি বলেন: 'আল্লাহর পথে
জিহাদ।' (মুসলিম ৩/১৫০১) অতঃপর আল্লাহ তা'আলা বলেনঃ
عَسَى اللَّهُ أَنْ يَكُفَّ بَأْسَ الَّذِينَ كَفَرُوا হে নাবী! যখন তুমি জিহাদের জন্য
প্রস্তুত হবে তখন মুসলিমরাও তোমার শিক্ষার কারণে জিহাদের জন্য প্রস্তুত হবে
এবং আল্লাহর সাহায্য তোমাদের সঙ্গেই থাকবে। সত্বরই আল্লাহ তা'আলা
কাফিরদের সংগ্রাম প্রতিরোধ করবেন, তারা সাহস হারিয়ে ফেলবে। অতএব তারা
তোমাদের মুকাবিলায় আসতে সক্ষম হবেনা। আল্লাহ তা'আলা সংগ্রামে সুদৃঢ় এবং
তিনি তাদেরকে কঠোর শাস্তি দানকারী। তিনি এরূপ সক্ষম যে, দুনিয়ায়ও
তাদেরকে পরাজিত করবেন ও শাস্তি দিবেন এবং অনুরূপভাবে আখিরাতেও তাঁরই
হাতে ক্ষমতা থাকবে। যেমন অন্য আয়াতে রয়েছে:
وَلَوْ يَشَاءُ اللَّهُ لَانْتَصَرَ مِنْهُمْ وَلكِنْ لِيَبْلُوا بَعْضَكُمْ بِبَعْضٍ
আল্লাহ ইচ্ছা করলে তাদেরকে শাস্তি দিতে পারতেন, কিন্তু তিনি চান
তোমাদের একজনকে অপরের দ্বারা পরীক্ষা করতে। (সূরা মুহাম্মাদ, ৪৭ঃ ৪)
উত্তম ও নিকৃষ্ট সুপারিশকারীদের জন্য রয়েছে
ভিন্ন ভিন্ন পুরস্কার
এরপর বলা হচ্ছে : مَنْ يَشْفَعُ شَفَاعَةً حَسَنَةً يَكُنْ لَهُ نَصِيبٌ مِّنْهَا যে কেহ
উত্তম সুপারিশ করবে সে ওটা হতে অংশ প্রাপ্ত হবে এবং যে কেহ নিকৃষ্ট
সুপারিশ করবে সেও ওটা হতে অংশ পাবে'। সহীহ হাদীসে রয়েছে যে নাবী
সাল্লাল্লাহু 'আলাইহি ওয়া সাল্লাম বলেছেন : 'তোমরা সুপারিশ কর, প্রতিদান