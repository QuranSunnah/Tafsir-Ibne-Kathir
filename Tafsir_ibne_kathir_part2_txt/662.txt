সূরা ৫ : মায়িদাহ,
৬৬২
পারা ৬
অধিকাংশ সাহাবী এবং তাদের পরবর্তীগণের মতামত হল এই যে, আঘাতপ্রাপ্ত
ব্যক্তিকে যদি আঘাতকারীকে অনুরূপ আঘাত করার অনুমতি দেয়া হয় এবং তাতে
যদি প্রথম আঘাতকারী মারা যায় তজ্জন্য প্রথম আঘাতপ্রাপ্ত ব্যক্তির লোকদেরকে
কোন ক্ষতিপূরণ দিতে হবেনা।
অপরাধীর অপরাধ ক্ষমা করে দিলে সে দায়মুক্ত
এরপর আল্লাহ তা'আলা বলেন : فَمَنْ تَصَدَّقَ بِهِ فَهُوَ كَفَّارَةً لَّهُ অতঃপর যে
ব্যক্তি তাকে ক্ষমা করে দিবে, ওটা ঐ যখমকারীর জন্য কাফফারা হয়ে যাবে এবং
যাকে যখম করা হয়েছে তার জন্য সাওয়াব বা সাওয়াবের কারণ হবে, যা
আল্লাহরই দায়িত্বে রয়েছে। এ বিষয়ে আলী ইব্‌ন আবী তালহা (রহঃ) বলেন,
ইব্‌ন আব্বাস (রাঃ) বলেছেন যে, এর অর্থ হচ্ছে কেহ যদি দয়া পরবশ হয়ে ক্ষমা
করে দেয় তাহলে আক্রমণকারী অপরাধ হতে মুক্ত হয়ে যাবে এবং ক্ষতিগ্রস্ত ব্যক্তি
সাওয়াব লাভ করবে। (তাবারী ১০/৩৬৭) সুফিয়ান শাওরী (রহঃ) বলেন, 'আতা
ইবনূস সাবি (রহঃ) সাঈদ ইব্‌ন যুবাইর (রহঃ) থেকে বর্ণনা করেন যে, ইন্ন
আব্বাস (রাঃ) বলেছেন : যদি কোন ব্যক্তি আক্রমণকারীর উপর থেকে তার দাবী
তুলে নেয় তাহলে আক্রমণকারী তার দায় থেকে মুক্তি পেয়ে যাবে, এ জন্য
ক্ষতিগ্রস্ত ব্যক্তি আল্লাহর কাছ থেকে উত্তম প্রতিদান পাবে। (তাবারী ১০/৩২৬)
ইব্‌ন আবী হাতিম (রহঃ) এ হাদীসটি বর্ণনা করেছেন।
فَمَنْ تَصَدَّقَ بِهِ فَهُوَ كَفَّارَةً لَّهُ এ আয়াত সম্পর্কে যাবির ইব্‌ন আবদুল্লাহ
(রাঃ) বলেন যে, ঐ ব্যক্তি হল যাকে যখম বা ক্ষতিগ্রস্ত করা হয়েছে। হাসান বাসরী
(রহঃ), ইবরাহীম নাখঈ (রহঃ) এবং আবূ ইসহাক আল হামদানীও (রহঃ) অনুরূপ
মন্তব্য করেছেন।
মুসনাদ আহমাদে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন: 'কোন ব্যক্তির দেহে যদি কারও দ্বারা কোন যখম হয় এবং সে তাকে
ক্ষমা করে দেয় তাহলে আল্লাহ তার সেই পরিমাণ পাপ ক্ষমা করে দেন।'
(আহমাদ ৫/৩১৬) ইমাম নাসাঈ (রহঃ) এবং ইমাম ইব্‌ন জারীরও (রহঃ)
অনুরূপ বর্ণনা করেছেন। (হাদীস নং ৬/৩৩৫, ১০/৩৬৪) আল্লাহ বলেনঃ
وَمَنْ لَّمْ يَحْكُمْ بِمَاۤ أَنْزَلَ ٱللّٰهُ فَأُولٰۤىِٕكَ هُمُ ٱلظَّٰلِمُونَ
অনুযায়ী ফাইসালা করেনা তারা যালিম।' পূর্বেই বর্ণিত হয়েছে যে, কুফরীর মধ্যে কম
বেশি আছে, যুগ্মেরও কম বেশি আছে এবং ফিসকের মধ্যেও শ্রেণীভেদ রয়েছে।