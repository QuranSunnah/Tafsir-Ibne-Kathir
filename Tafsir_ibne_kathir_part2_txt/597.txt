সূরা ৫ : মায়িদাহ,
৫৯৭
পারা ৬
তোমাদের কি হল যে, তোমরা আল্লাহতে ঈমান আনছনা? অথচ রাসূল
তোমাদেরকে তোমাদের রবের প্রতি আহ্বান করছে এবং আল্লাহ তোমাদের
নিকট হতে অংগীকার গ্রহণ করেছেন, অবশ্য তোমরা যদি তাতে বিশ্বাসী
হও। (সূরা হাদীদ, ৫৭ ঃ ৮) এটাও বলা হয়েছে যে, এ আয়াতে (৫ ঃ ৭)
ইয়াহুদীদেরকে স্মরণ করিয়ে দেয়া হচ্ছে। তাদেরকে বলা হচ্ছে, তোমরা তো
রাসূলুল্লাহ সাল্লাল্লাহু 'আলাইহি ওয়া সাল্লামের আনুগত্য স্বীকারের কথা
দিয়েছ, এরপরেও তাঁকে মান্য না করার কি কারণ থাকতে পারে? সর্বাবস্থায়
মানুষের আল্লাহকে ভয় করা উচিত। তিনি অন্তরের গোপনীয় কথাও পূর্ণভাবে
অবগত রয়েছেন।
ইনসাফ বা ন্যায় বিচারের প্রয়োজনীয়তা
ঘোষিত হচ্ছে, يَأَيُّهَا الَّذِينَ آمَنُوا كُونُوا قَتَوْمِينَ لِلَّهِ হে মু'মিনগণ!
লোকদেরকে দেখানোর জন্য নয়, বরং আল্লাহর জন্য সত্যের উপর প্রতিষ্ঠিত
থাক এবং ইনসাফের সাথে সঠিক সাক্ষী হয়ে যাও। সহীহ বুখারী ও সহীহ
মুসলিমে নু'মান ইব্‌ন বাশীর (রাঃ) হতে বর্ণিত, তিনি বলেন : আমার পিতা
আমাকে একটি উপহার দিয়েছিলেন। তখন আমার মা উমরাহ বিনতে রাওয়াহা
(রাঃ) বলেন : 'আমি এ পর্যন্ত নিশ্চিন্ত হতে পারিনা যে পর্যন্ত না রাসূলুল্লাহ
সাল্লাল্লাহু 'আলাইহি ওয়া সাল্লামকে এর উপর সাক্ষী বানানো হয়।' এ কথা শুনে
আমার পিতা রাসূলুল্লাহ সাল্লাল্লাহু 'আলাইহি ওয়া সাল্লামের নিকট হাযির হয়ে
ঘটনাটি বর্ণনা করেন। তখন রাসূলুল্লাহ সাল্লাল্লাহু 'আলাইহি ওয়া সাল্লাম আমার
পিতাকে জিজ্ঞেস করেন : 'তোমার অন্যান্য সন্তানদেরকেও কি এরূপ দান
করেছ?' আমার পিতা উত্তরে বললেনঃ 'না।' রাসূলুল্লাহ সাল্লাল্লাহু 'আলাইহি ওয়া
সাল্লাম তখন বললেন: 'আল্লাহকে ভয় কর এবং স্বীয় সন্তানদেরকে সমান চোখে
দেখ। আমি কোন অত্যাচারের উপর সাক্ষী হতে পারিনা।' আমার পিতা তখন ঐ
দান আমার নিকট হতে ফিরিয়ে নেন। (ফাতহুল বারী ৫/২৫০, মুসলিম
৩/১২৪২) ইরশাদ হচ্ছেঃ
وَلَا يَجْرِمَنَّكُمْ شَنَانُ قَوْمٍ عَلَى أَلَّا تَعْدِلُوا
তোমাদেরকে আদল ও ইনসাফের পথ থেকে সরিয়ে না দেয়। বন্ধু হোক বা শত্রু
হোক, তোমাদের ইনসাফের পক্ষ অবলম্বন করা উচিত। এটাই হচ্ছে তাকওয়ার
অধিক নিকটবর্তী। কুরআন মাজীদে এ ধরণের আরও অনেক আয়াত রয়েছে।
যেমন নিম্নের এ আয়াতটিতে রয়েছেঃ