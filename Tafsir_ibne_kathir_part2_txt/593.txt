সূরা ৫ : মায়িদাহ,
৫৯৩
GE COC مَا يُرِيدُ اللَّهُ لِيَجْعَلَ عَلَيْكُمْ مِّنْ حَرَجٍ
পারা ৬
প্রকারের সংকীর্ণতা ও অসুবিধায় ফেলতে চাননা। এ জন্যই তিনি দীনকে সহজ
ও হালকা করে দিয়েছেন, কঠিন ও মুশকিল করেননি। হুকুমতো ছিল এই যে,
তোমরা পানি দ্বারা উযূ করবে। কিন্তু যদি পানি পাওয়া না যায় কিংবা তোমরা
রোগাক্রান্ত হয়ে পড় তাহলে তোমাদেরকে তায়াম্মুম করার অনুমতি দেয়া হল।
উল্লেখ করা যেতে পারে যে, তায়াম্মুম করার সময় শুধু একবারই মাত্র মাটিতে
হাত মারতে হবে, এরপর মুখমন্ডল এবং উভয় হাত মাসাহ করতে হবে।
ইরশাদ হচ্ছেঃ
ولكِنْ يُرِيدُ لِيُطَهِّرَكُمْ وَلِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ
চান তোমাদেরকে পবিত্র করতে এবং তোমাদের উপর স্বীয় নি'আমাত পরিপূর্ণ
করতে, যেন তোমরা কৃতজ্ঞতা প্রকাশ কর। অর্থাৎ তাঁর প্রশস্ত আহকাম,
কোমলতা, দয়া, সহজকরণ এবং অবকাশ দানের প্রতি কৃতজ্ঞ হও।
উযূ করার পর আল্লাহর কাছে দু'আ চাওয়া
উযূর পরে আল্লাহর রাসূল সাল্লাল্লাহু 'আলাইহি ওয়া সাল্লাম একটি দু'আ শিক্ষা
দিয়েছেন, তা যেন এ আয়াতেরই আওতাভুক্ত রয়েছে। মুসনাদ আহমাদ, সুনান
এবং সহীহ মুসলিমে উকবা ইব্‌ন আমির (রাঃ) হতে বর্ণিত আছে, তিনি বলেনঃ
আমরা পালাক্রমে উট চরাতাম। আমি আমার পালার দিন রাতে ইশার সময়
আগমন করে দেখলাম যে, রাসূলুল্লাহ সাল্লাল্লাহু 'আলাইহি ওয়া সাল্লাম দাঁড়িয়ে
জনগণকে কিছু বলতে রয়েছেন। আমি যখন পৌঁছলাম তখন রাসূলুল্লাহ সাল্লাল্লাহু
'আলাইহি ওয়া সাল্লামের নিকট থেকে শুনতে পেলাম:
'যে মুসলিম ভালভাবে উযূ করে আন্তরিকতার সাথে দু'রাকআত সালাত আদায়
করবে তার জন্য জান্নাত ওয়াজিব।' এ কথা শুনে আমি বললাম, বাহ! বাহ! এটা
তো খুবই ভাল কথা। আমার এ কথা শুনে আমার সামনে উপবিষ্ট একজন সাথী
বললেন : 'এর পূর্বে রাসূলুল্লাহ সাল্লাল্লাহু 'আলাইহি ওয়া সাল্লাম যে কথাটি
বলেছিলেন তা এর চেয়েও অধিক উত্তম।' আমি খুব গভীরভাবে লক্ষ্য করে
বুঝলাম যে, তিনি হচ্ছেন উমার ফারূক (রাঃ)। আমাকে তিনি বললেন, তুমি তো
এখনই এলে। তোমার আসার পূর্বে রাসূলুল্লাহ সাল্লাল্লাহু 'আলাইহি ওয়া সাল্লাম
বলেছিলেনঃ যে ব্যক্তি উত্তমরূপে উযূ করার পর বলেঃ
أَشْهَدُ أَنْ لَا إِلَهَ إِلَّا اللَّهُ وَحْدَهُ لا شَرِيكَ لَهُ، وَأَشْهَدُ أَنَّ مُحَمَّدًا عَبْدُهُ وَرَسُولُهُ