সূরা ৩: আলে ইমরান,
২৬৫
পারা ৪
এর শক্তি কোথায়? আমি তো এ ব্যাপারে অত্যন্ত দুর্বল।' রাসূলুল্লাহ সাল্লাল্লাহু
'আলাইহি ওয়া সাল্লাম তখন লোকটিকে বললেনঃ
'যদি তোমার মধ্যে এরূপ শক্তি থাকত এবং তুমি এরূপ করতেও থাকতে
তথাপি আল্লাহর পথে জিহাদকারীর মর্যাদা লাভ করতে পারতেনা। তুমি তো এটা
জান যে, যদি মুজাহিদের ঘোড়ার দড়ি লম্বা হয়ে যায় এবং সে এদিক ওদিক চড়ে
খায় তাহলে তজ্জন্যেও মুজাহিদের সাওয়াব লিখা হয়।' (আহমাদ ৫/২৩৬)
এরপরে আল্লাহ সুবহানাহু ওয়া তা'আলা নির্দেশ দিচ্ছেনঃ
$$وَاتَّقُوا اللهَ$$
'তোমরা আল্লাহকে ভয় করতে থাক এবং এ ভয় সর্বাবস্থায়, সব
সময়, সব কাজে থাকতে হবে।' রাসূলুল্লাহ সাল্লাল্লাহু 'আলাইহি ওয়া সাল্লাম মুআ'য
ইবন জাবালকে (রাঃ) যখন ইয়ামানে প্রেরণ করেন তখন তিনি তাকে বলেনঃ
'হে মুয়ায! যেখানেই থাক না কেন অন্তরে আল্লাহর ভয় রাখবে। যদি তোমার
দ্বারা কোন পাপ কাজ হয়ে যায় তাহলে তৎক্ষণাৎ কোন সাওয়াবের কাজ করবে,
যেন সেই পাপ মোচন হয়ে যায়। আর জনগণের সাথে উত্তম ব্যবহার করবে।'
(তিরমিযী ৬/১২৩) আল্লাহ তা'আলা বলেনঃ
$$وَاتَّقُوا اللَّهَ لَعَلَّكُمْ تُفْلِحُونَ$$
এবং তোমরা আল্লাহকে ভয় কর যেন সুপথ প্রাপ্ত
হও। অর্থাৎ আল্লাহ ও বান্দার সাথে যে সম্পর্ক রয়েছে সেই বিষয়ে আল্লাহকে ভয়
করতে হবে যেন পরকালে যখন তাঁর সাথে সাক্ষাত হবে তখন সফলকাম হতে
পার। (তাবারী ৭/৫১০)
সূরা আলে ইমরানের তাফসীর সমাপ্ত।
আল্লাহই আমাদের সহায়