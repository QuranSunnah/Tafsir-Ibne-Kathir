সূরা ৩ : আলে ইমরান,
২১৪
পারা ৪
আত্মসাৎকৃত জিনিস নিয়ে কিয়ামাতের দিন উপস্থিত হবে। এ টুকুই আমার
বলার ছিল। যাও, নিজ কাজে নিয়োজিত হও।' (তিরমিযী ৪/৫৬৪) ইমাম
তিরমিযী (রহঃ) হাদীসটিকে হাসান সহীহ বলেছেন। মুসনাদ আহমাদে রয়েছে
যে, রাসূলুল্লাহ সাল্লাল্লাহু 'আলাইহি ওয়া সাল্লাম একদা সাহাবীগণের সামনে
দাঁড়িয়ে বিশ্বাসঘাতকতা ও আত্মসাৎ করণের বর্ণনা দেন এবং ওর বড় বড় পাপ
ও শাস্তির কথা বর্ণনা করে তাদেরকে ভয় প্রদর্শন করেন। অতঃপর তিনি
বললেন : আমি ইহা চাইনা যে, তোমাদের কেহ কিয়ামাত দিবসে এমনভাবে
উত্থিত হবে যে, সে তার কাঁধে উট বহন করে উঠবে যে, বিকট শব্দ করতে
থাকবে আর ঐ লোক বলতে থাকবে : হে আল্লাহর রাসূল সাল্লাল্লাহু 'আলাইহি
ওয়া সাল্লাম! আমার জন্য সুপারিশ করুন। আমি তখন বলব : তোমার জন্য
আমি আল্লাহর কাছে সুপারিশ করতে পারবনা, কারণ আমি তোমার কাছে
আল্লাহর বাণী পৌঁছে দিয়েছিলাম। আমি তোমাদের কেহকে এমন অবস্থায়
কিয়ামাত দিবসে উত্থিত হতে দেখতে চাইনা যে, তার ঘাড়ে ঘোড়া বহন করে
উত্থিত হবে এবং ঐ ঘোড়াটি হ্রেষা রব করতে থাকবে এবং ঐ লোকটি বলতে
থাকবে: হে আল্লাহর রাসূল! আমার জন্য সুপারিশ করুন। আমি তখন বলবঃ
তোমার জন্য আমি আল্লাহর কাছে সুপারিশ করতে পারবনা, কারণ আমি
তোমার কাছে আল্লাহর বাণী পৌছে দিয়েছিলাম। আমি ইহা পছন্দ করিনা যে,
কিয়ামাত দিবসে তোমাদের কেহ এমনভাবে উত্থিত হবে যে, তার কাপড়
বাতাসে পতপত করে উড়তে থাকবে, আর ঐ লোক বলবে : হে আল্লাহর
রাসূল! আমার জন্য সুপারিশ করুন। আমি তখন বলব : তোমার জন্য আমি
আল্লাহর কাছে সুপারিশ করতে পারবনা, কারণ আমি তোমার কাছে আল্লাহর
বাণী পৌছে দিয়েছিলাম। আমি ইহা পছন্দ করিনা যে, তোমাদের কেহ
কিয়ামাত দিবসে এমনভাবে উত্থিত হোক যে, তার ঘাড়ে সোনা এবং রূপা বহন
করবে। ঐ লোকটি বলবে : হে আল্লাহর রাসূল! আমার জন্য সুপারিশ করুন।
আমি তখন বলব : তোমার জন্য আমি আল্লাহর কাছে সুপারিশ করতে
পারবনা, কারণ আমি তোমার কাছে আল্লাহর বাণী পৌছে দিয়েছিলাম।
(আহমাদ ২/৪২৬, ফাতহুল বারী ৬/২১৪, মুসলিম ৩/১৪১৬)
ইমাম আহমাদ (রহঃ) বর্ণনা করেন যে, উমার ইবন খাত্তাব (রাঃ) বলেছেনঃ
খাইবারের যুদ্ধের দিন কয়েকজন সাহাবী এসে বলেন : অমুক শহীদ হয়েছেন,
অমুক শহীদ হয়েছেন। একটি লোক সম্বন্ধে এ কথা বলা হলে রাসূলুল্লাহ
সাল্লাল্লাহু 'আলাইহি ওয়া সাল্লাম বলেন : 'কখনই নয়, আমি তাকে জাহান্নামে
দেখেছি। কেননা সে গানীমাতের মাল হতে একটি চাদর আত্মসাৎ করেছিল।'