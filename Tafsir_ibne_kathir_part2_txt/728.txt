সূরা ৫: মায়িদাহ,
৭২৮
পারা ৭
২০০৩) ইব্‌ন উমার (রাঃ) বর্ণনা করেছেন যে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেনঃ
নেশার উদ্রেক করে এমন প্রতিটি বস্তু 'খামর' এবং প্রতিটি নেশাকৃত বস্তুই
হারাম। যারা এই 'খামর' পান করে এবং নেশা অবস্থায় মারা যায় (তাওবাহ করার
সুযোগ হয়না) তাহলে পরকালে তাদেরকে উহা পান করতে দেয়া হবেনা।
(মুসলিম ২০০৩)
আবদুর রাহমান ইব্‌ন হারিস ইন্ন হিসাম (রহঃ) বলেন যে, তিনি উসমান
ইব্‌ন আফফানকে (রাঃ) একবার জনগণকে সম্বোধন করে বলতে শোনেন :
তোমরা মদ পান করা থেকে বিরত থাক, কেননা এটাই হচ্ছে সমস্ত পাপ ও
অশ্লীলতার মূল। তোমাদের পূর্ব যুগে একজন বড় ‘আবেদ লোক ছিল। সে
জনগণের সাহচর্যে না থেকে ইবাদাতে লিপ্ত থাকত। একটি পতিতা মহিলার তার
প্রতি দৃষ্টি পড়ে যায়। সে তাকে কিছু দেখানোর বাহানায় তার চাকরাণীর মাধ্যমে
তাকে ডেকে পাঠায়। সে তার সাথে চলে আসে। অতঃপর সে যে দরজা দিয়ে
প্রবেশ করে, পিছন থেকে তা বন্ধ করে দেয়া হয়। অবশেষে সে মহিলাটির নিকট
হাযির হয়ে দেখতে পায় যে, সেখানে এক যুবক চাকর এবং কিছু মদ রয়েছে। ঐ
পতিতা তাকে বলল: 'আল্লাহর শপথ! আমি আপনাকে কোন কিছু দেখানোর
উদ্দেশে ডাকিনি। বরং এই উদ্দেশে ডেকেছি যে, আপনি আমার সাথে রাত
কাটাবেন, এই যুবকটিকে হত্যা করবেন অথবা এই মদ পান করবেন।' তখন সে
(হত্যা ও ব্যভিচার অপেক্ষা মদ পানের পাপকে ছোট মনে করে) এক পেয়ালা মদ
পান করে। তারপর বলে: 'আমাকে আরও দাও।' শেষ পর্যন্ত সে নেশাগ্রন্ত হয়ে ঐ
পতিতার সাথে ব্যভিচারী করে এবং যুবকটিকে হত্যা করে। তাই তোমরা
মদ/নেশা থেকে বিরত থাক। মদ ও ঈমান কখনও এক জায়গায় জমা হতে
পারেনা। মদ থাকলে ঈমান নেই এবং ঈমান থাকলে মদ নেই। (বাইহাকী
৮/২৮৭, ২৮৮) এই বর্ণনাটির সঠিক ধারাবাহিক বর্ণনাক্রম রয়েছে। আবূ বাকর
ইব্‌ন আবীদ্দুনইয়া (রহঃ) তার গ্রন্থে নেশা বিষয়ক অনুচ্ছেদে লিপিবদ্ধ করেছেন,
কিন্তু তিনি ইহা 'রাসূল সাল্লাল্লাহু 'আলাইহি ওয়া সাল্লাম হতে' বর্ণিত লিখেছেন।
উসমান (রাঃ) হতে যে বর্ণনাটি পাওয়া যায় সেটি বেশী সঠিক। আল্লাহই এ
ব্যাপারে ভাল জানেন।
তার এ উক্তির প্রমাণ হিসাবে সহীহ বুখারী ও সহীহ মুসলিমের ঐ হাদীসটি
উল্লেখ করা যেতে পারে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন:
ব্যভিচারী যে সময় ব্যভিচার করে সে সময় সে মু'মিন থাকেনা, চোর যখন চুরি