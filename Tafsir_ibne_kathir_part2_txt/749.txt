সূরা ৫: মায়িদাহ,
৭৪৯
পারা ৭
থেকে পানি পান করতে পারত, যদিও ঐ জলাশয়টি উটের মালিকের না'ও হত।
(ইব্‌ন আবী হাতিম ৪/১২২৫) ইব্‌ন ওয়াহাব (রহঃ) বলেন, আমি মালিককে
(রহঃ) বলতে শুনেছি : 'হামী' হল ঐ উট যাকে নির্দিষ্ট সংখ্যক প্রজনণের জন্য
বাছাই করা হত। যখন তা পূরণ করা হয়ে যায় তখন ঐ উটটিকে ময়ূরের পালক
দ্বারা সাজিয়ে স্বাধীনভাবে চলাফিরা করার জন্য ছেড়ে দেয়া হত। এ আয়াত
সম্পকে বিভিন্ন জনের আরও বিভিন্ন মন্তব্য রয়েছে।
ইব্‌ন আবী হাতিম (রহঃ) আবূ ইসহাক আস সুবাই (রহঃ) হতে, তিনি আল
আহওয়াস আল জাসামি (রহঃ) থেকে, তিনি তার পিতা মালিক ইব্‌ন নাদলাহ
(রাঃ) হতে একটি হাদীস বর্ণনা করেছেন। তিনি বলেছেন: আমি রাসূলুল্লাহ
সাল্লাল্লাহু 'আলাইহি ওয়া সাল্লামের কাছে উপস্থিত হই, তখন আমি পুরাতন কাপড়
পরিধান করা অবস্থায় ছিলাম। তাই তিনি আমাকে জিজ্ঞেস করলেন: তোমার কি
কোন সম্পদ আছে? আমি বললাম, হ্যাঁ। তিনি জিজ্ঞেস করলেন: কি ধরণের?
উত্তরে আমি বললাম : সব ধরনের যেমন উট, ঘোড়া, ভেড়া এবং দাস-দাসী।
তিনি বললেন : আল্লাহ যদি তোমাকে সম্পদ দান করেন তাহলে তা তুমি নিজের
উপর প্রকাশ কর। অতঃপর তিনি জিজ্ঞেস করলেন: তোমার উটনী যে বাচ্চা প্রসব
করে তার কি সম্পূর্ণ কান রয়েছে? আমি বললাম: হ্যাঁ। তিনি জিজ্ঞেস করলেন :
তুমি কি ঐ সব বাচ্চাদের কোন কোনটির কান এই বলে কেটে ফেল যে, এটিই
হল 'বাহিরাহ', আবার কোন কোনটির কান ছিড়ে ফেল এবং বল এটি হল পূর্ণ
প্রাপ্ত।' আমি বললাম, হ্যাঁ। তিনি বললেন: এরূপ করনা, কারণ আল্লাহ তোমাকে
যে সম্পদ দান করেছেন তা শুধু তোমারই ব্যবহারের জন্য (কারও নামে উৎসর্গ
করার জন্য নয়)। অতঃপর তিনি আরও বললেন: আল্লাহ সুবহানাহু ওয়া তা'আলা
'বাহিরাহ' 'সায়েবাহ' 'ওয়াসিলাহ', 'হাম' ইত্যাদি নামে কোন কিছু নির্দিষ্ট করার
জন্য বলেননি।
'বাহিরাহ' সর্ম্পকে বলা হয়েছে যে, ঐ পশুর পশম, চুল কিংবা দুধ ওর
মালিকের স্ত্রী, কন্যা অথবা গৃহের অন্য কোন কাজে ব্যবহার করা যাবেনা। কিন্তু
ওর মৃত্যুর পর ওর থেকে তারা অংশ নিতে পারবে। 'সায়েবাহ' এর ব্যাপারে বলা
হয়েছে যে, ঐ পশু তাদের দেব-দেবীর নামে ছেড়ে দেয়া হত এবং নৈকট্য লাভের
উদ্দেশে ঐ সমস্ত দেব-দেবীর বেদীর সামনে ঘোষণা করা হত। যাদেরকে
'ওয়াসিলাহ' বলা হত অর্থাৎ যে সমস্ত ভেড়া ছয়বার বাচ্চা প্রসব করত, অতঃপর
সপ্তম বার বাচ্চা প্রসব করার পর ওদের কান এবং শিং কেটে ফেলা হত এই বলে
যে, এগুলি 'ওয়াসালাত' পূর্ণ করেছে। ওগুলিকে তারা যবাহ করতনা, প্রহার