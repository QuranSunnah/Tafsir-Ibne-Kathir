--- OCR Start ---
সূরা ৫ : মায়িদাহ,
৭৩৮
পারা ৭
'আলাইহি ওয়া সাল্লামের অনেক সাহাবীও এই হাদীসটি বর্ণনা করেছেন।
(মুসনাদ আশ-শাফিঈ ২৫, আহমাদ ২/২৩৮, আবূ দাউদ ৮৩, তিরমিযী ৬৯,
নাসাঈ ১/৫০, ইব্‌ন মাজাহ ৩৮৬, ইব্‌ন হিব্বান ১১৯, ইব্‌ন খুজাইমাহ ১১১)
ইহরাম অবস্থায় স্থলচর প্রাণীও শিকার করা নিষেধ
وَحُرِّمَ عَلَيْكُمْ صَيْدُ الْبَرِّ مَا دُمْتُمْ حُرُمَا : I CRC
তোমাদের জন্য স্থলচর শিকার ধরা হারাম। যদি তোমরা ইচ্ছাপূর্বক এ কাজ কর
তাহলে তোমরা পাপীও হবে এবং তোমাদেরকে ক্ষতিপূরণও দিতে হবে। আর
যদি ভুলবশতঃ কর তাহলে ক্ষতিপূরণ দেয়ার পর তোমরা পাপ থেকে মুক্তি পাবে
বটে, কিন্তু ঐ শিকার খাওয়া সকলের জন্য হারাম হবে তা সে ইহরাম অবস্থায়
থাকুক অথবা না থাকুক। কেননা ওটা মৃতেরই অনুরূপ। যদি কেহ ইহরাম বিহীন
অবস্থায় হারাম এলাকায় শিকার করে এবং সেই খাদ্য যদি কোন মুহরিমকে খেতে
দেয়া হয় তাহলে মুহরিমের জন্য ঐ খাদ্য খাওয়া জায়িয হবেনা, যদি ঐ শিকার
মুহরিমের খাওয়ার উদ্দেশেই হয়ে থাকে। সাহাবী ইব্‌ন যাসসামা (রাঃ) হতে
একটি হাদীস বর্ণিত আছে যে, তিনি নাবী সাল্লাল্লাহু 'আলাইহি ওয়া সাল্লামকে
একটি বন্য গাধা হাদিয়া দেন, কিন্তু তিনি তা ফিরিয়ে দেন। অতঃপর তিনি তাঁর
চেহারায় অসন্তুষ্টির ভাব লক্ষ্য করে বলেন : 'আমি ওটা ফিরিয়ে দিয়েছি একমাত্র
এ কারণে যে, আমি ইহরামের অবস্থায় রয়েছি।' (বুখারী ১৮২৫, ২৫৭৩;
মুসলিম ২/৮৫০) এর কারণ ছিল এই যে, রাসূলুল্লাহ সাল্লাল্লাহু 'আলাইহি ওয়া
সাল্লামের ধারণায় ঐ শিকার তাঁর উদ্দেশে ছিল। সেই জন্যই তিনি তা ফেরত
দিয়েছিলেন। সুতরাং যদি কোন শিকার মুহরিমের উদ্দেশে করা না হয় তাহলে
মুহরিমের জন্য ওটা খাওয়া জায়িয হবে। কেননা আবু কাতাদাহর (রাঃ) হাদীসে
রয়েছে যে, তিনি একটি বন্য গাধা শিকার করেছিলেন। সেই সময় তিনি মুহরিম
ছিলেননা। কিন্তু তাঁর সঙ্গীরা মুহরিম ছিলেন। তাই তারা ওটা আহার করা থেকে
বিরত থাকলেন। ঐ সম্পর্কে রাসূলুল্লাহ সাল্লাল্লাহু 'আলাইহি ওয়া সাল্লামকে
জিজ্ঞেস করা হলে তিনি বলেন: 'তোমাদের কেহ কি শিকারীকে শিকার দেখিয়ে
দিয়েছিল বা শিকারকে হত্যা করার ব্যাপারে তাকে সাহায্য করেছিল?' সাহাবীগণ
উত্তরে বললেন: 'না।' তখন তিনি বললেন : 'তাহলে তোমরা খাও।' আর স্বয়ং
তিনিও খেলেন। এই ঘটনাটি সহীহ বুখারী ও সহীহ মুসলিমেও বহু শব্দে বর্ণিত
আছে। (ফাতহুল বারী ৯/৫২৮, মুসলিম ২/৩৬২)
আল্লাহ সুবহানাহু ওয়া তা'আলা বলেন : হে লোকসকল! তোমরা আল্লাহকে
ভয় কর, তাঁর অসীম ক্ষমতার কথা ভুলে যেওনা। তিনি তাঁর রাসূলের মাধ্যমে যা
--- OCR End ---