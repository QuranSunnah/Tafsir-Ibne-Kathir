--- OCR Start ---
সূরা ৩: আলে ইমরান,
৩৭
পারা ৩
নিশ্চয়ই আল্লাহ প্রতিজ্ঞা
ভঙ্গকারী নন।
الْبِيْعَادَ
কুরআনের মুতাশাবিহাত ও মুহকামাত আয়াত
এখানে বর্ণিত হচ্ছে যে, কুরআন মাজীদের মধ্যে এমন আয়াতও রয়েছে
যেগুলির বর্ণনা খুবই স্পষ্ট ও অত্যন্ত পরিষ্কার এবং সরল ও সহজ। প্রত্যেকেই
ওগুলির ভাবার্থ অনুধাবন করতে পারে। আবার কতগুলি আয়াত এরূপও রয়েছে
যেগুলির ভাবার্থ সাধারণতঃ বোধগম্য হয়না। এখন যারা দ্বিতীয় প্রকারের
আয়াতগুলিকে প্রথম প্রকারের আয়াতসমূহের দিকে ফিরিয়ে থাকে, অর্থাৎ যে
জিজ্ঞাস্য বিষয়ের স্পষ্টতা যে আয়াতের মধ্যে প্রাপ্ত হয় তাই গ্রহণ করে থাকে,
তারাই সঠিক পথের উপর রয়েছে। আর যারা স্পষ্ট আয়াতগুলিকে ছেড়ে এমন
আয়াতগুলিকে দলীলরূপে গ্রহণ করে যেগুলি তাদের জ্ঞানের ঊর্ধ্বে এবং ওগুলির
মধ্যেই জড়িত হয়ে পড়ে, তারা ওরাই যারা মুখের ভরে পতিত হয়েছে।
أُمَّ الْكِتَبِ অর্থাৎ মূল ও ভিত্তি। ঐগুলি হচ্ছে আল্লাহর কিতাবের পরিষ্কার ও
স্পষ্ট আয়াতসমূহ। 'তোমরা সন্দেহের মধ্যে পতিত হয়োনা, বরং স্পষ্ট
আয়াতসমূহের প্রতিই আমল কর, ঐগুলিকেই মীমাংসাকারী হিসাবে গ্রহণ কর।'
'কতগুলি আয়াত এমনও রয়েছে যে, ঐগুলির একটি অর্থ তো স্পষ্ট
আয়াতসমূহের মতই। কিন্তু ঐ অর্থ ছাড়া অন্য অর্থ হওয়ারও সম্ভাবনা রয়েছে।
এরূপ অস্পষ্ট আয়াতসমূহের পিছনে পড়না।' ইব্‌ন আব্বাস (রাঃ) বলেন যে,
مُحْكَمَاتٌ হচ্ছে রহিতকারী আয়াতগুলি, যেগুলির মধ্যে হালাল, হারাম, আদেশ,
নিষেধ এবং আমলসমূহের বর্ণনা থাকে। مُتَشَابِهَاةً ঐ আয়াতগুলিকে বলা হয়
যেগুলি রহিত হয়ে গেছে। যেগুলি পূর্বের ও পরের, যেগুলির মধ্যে রয়েছে
দৃষ্টান্ত-সমূহ এবং যেগুলি দ্বারা শপথ করা হয়েছে, ঐগুলির উপর শুধুমাত্র বিশ্বাস
স্থাপন করতে হবে। আমল করার জন্য ঐগুলি আহকাম নয়। ইব্‌ন আব্বাসেরও
(রাঃ) উক্তি এটাই। ঐগুলির মধ্যে বান্দাদের রক্ষার ব্যবস্থা রয়েছে এবং বিবাদ
ও বাতিলের মীমাংসা রয়েছে। ঐগুলির প্রকৃত ভাবার্থ কেহ পরিবর্তন করতে
পারেনা।
مُتَشَابِهَاةً আয়াতগুলির সত্যতার ব্যাপারে কারও কোন দ্বিমত নেই।
ঐ আয়াতগুলির ব্যাখ্যা দেয়া উচিত নয়। ঐ আয়াতগুলি দ্বারা আল্লাহ তা'আলা
--- OCR End ---