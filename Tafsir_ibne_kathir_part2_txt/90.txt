সূরা ৩ : আলে ইমরান,
৯০
পারা ৩
এবং রাসূলুল্লাহ সাল্লাল্লাহু 'আলাইহি ওয়া সাল্লামকে জায়গা দান করেন। তারা
তাঁকে যথেষ্ট সাহায্যও করেন এবং যখন তিনি তাদের নিকট গমন করেন তখন
তারা পূরাপুরি তাঁর সহযোগিতা করেন এবং তাঁর প্রতি তুলনাবিহীন সহানুভূতি
প্রদর্শন করেন। দুনিয়ার সাথে মুকাবিলায় তারা নিজেদের বক্ষকে নাবী সাল্লাল্লাহু
'আলাইহি ওয়া সাল্লামের জন্য ঢাল করেন এবং রাসূলুল্লাহ সাল্লাল্লাহু 'আলাইহি ওয়া
সাল্লামের হিফাযাতে, মঙ্গল কামনায় ও তাঁর উদ্দেশ্য সফল হওয়ার কাজে তাদের
আপাদমস্তক নিমগ্ন থাকে। আল্লাহ তা'আলা তাদের প্রতি সন্তুষ্ট হোন এবং
তাদেরকে সন্তুষ্ট করুন। অনুরূপভাবে ঈসার (আঃ) এ আহ্বানেও কতক বানী
ইসরাঈল সাড়া দেয়, তাঁর উপর ঈমান আনে এবং তাঁকে পূর্ণভাবে সাহায্য করে।
আর তারা ঐ আলোকের অনুসরণ করে যা আল্লাহ তা'আলা ঈসার (আঃ) উপর
অবতীর্ণ করেছিলেন, অর্থাৎ ইঞ্জীল। সাহায্যকারীকে 'হাওয়ারী' বলা হয়। যেমন
সহীহ বুখারী ও সহীহ মুসলিমে রয়েছে যে, খন্দকের যুদ্ধের সময় রাসূলুল্লাহ
সাল্লাল্লাহু 'আলাইহি ওয়া সাল্লাম বলেছিলেন : 'আমার জন্য স্বীয় বক্ষকে ঢাল
করতে পারে এরূপ কেহ আছে কি?' এ শব্দ শোনামাত্রই যুবায়ের (রাঃ) প্রস্তুত হয়ে
যান। রাসূলুল্লাহ সাল্লাল্লাহু 'আলাইহি ওয়া সাল্লাম দ্বিতীয় বার এ কথাই বলেন,
এবারেও যুবায়ের (রাঃ) অগ্রসর হন। তখন রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন: প্রত্যেক নাবীরই 'হাওয়ারী' (সাহায্যকারী) থাকে এবং আমার
'হাওয়ারী' হচ্ছে যুবায়ের! (ফাতহুল বারী ৬/৬৩, মুসলিম ৪/১৮৭৯) এ
লোকগুলি তাদের প্রার্থনায় বলে:
$$فَاكْتُبْنَا مَعَ الشَّاهِدِينَ$$ হে আমাদের রাব্ব! সাক্ষীগণের মধ্যে আমাদের নাম
লিখে নিন।' ইব্‌ন আব্বাসের (রাঃ) মতে এর ভাবার্থ হচ্ছে মুহাম্মাদ সাল্লাল্লাহু
'আলাইহি ওয়া সাল্লামের উম্মাতের মধ্যে নাম লিখে নেয়া। এ তাফসীরের বর্ণনা
সনদ হিসাবে খুবই উৎকৃষ্ট ।
ঈসাকে (আঃ) হত্যা করার ইয়াহুদী চক্রান্ত
অতঃপর বানী ইসরাঈলের ঐ অপবিত্র দলের বর্ণনা দেয়া হচ্ছে যারা ঈসার
(আঃ) প্রাণের শত্রু ছিল। তারা তাঁকে হত্যা করার ও শূলে চড়ানোর ইচ্ছা
করেছিল। সেই যুগের বাদশাহর কাছে তারা তাঁর দুর্নাম করত। তারা বাদশাহকে
বলত, 'এ লোকটি জনগণকে পথভ্রষ্ট করছে, দেশের মধ্যে বিদ্রোহের আগুন
প্রজ্জ্বলিত করছে, মানুষকে বিপথে নিয়ে যাচ্ছে এবং পিতা ও পুত্রের মধ্যে
বিবাদের সৃষ্টি করছে।' বরং তারা তাঁকে দুশ্চরিত্র, বিশ্বাসঘাতক, মিথ্যাবাদী,