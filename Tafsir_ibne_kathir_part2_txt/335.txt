সূরা ৪: নিসা,
৩৩৫
পারা ৫
মুসনাদ আহমাদে রয়েছে, আবদুর রাহমান ইব্‌ন আউফ (রাঃ) বর্ণনা করেন
যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'যখন কোন নারী পাঁচ
ওয়াক্ত সালাত আদায় করবে, রামাযানের সিয়াম পালন করবে, স্বীয় গুপ্তাঙ্গের
হিফাযাত করবে এবং স্বামীকে মেনে চলবে, তাকে বলা হবে, যে কোন দরজা
দিয়ে চাও জান্নাতে প্রবেশ কর।' (আহমাদ ১/১৯১)
অবাধ্য স্ত্রীদের প্রতি ব্যবহার
এরপর আল্লাহ তা'আলা বলেন : وَاللأَتِي تَخَافُونَ نُشُوزَهُنَّ যেসব নারীর
দুষ্টামিকে তোমরা ভয় কর, অর্থাৎ যারা তোমাদের উপর কু-প্রভাব বিস্তার করতে
চায়, তোমাদের অবাধ্যাচরণ করে, তোমাদেরকে কোন গুরুত্ব দেয়না এবং
তোমাদের প্রতি শত্রুতা পোষণ করে, তাদেরকে তোমরা প্রথমে মুখে উপদেশ
প্রদান কর, নানা প্রকারে তাদের অন্তরে তাওয়া সৃষ্টি কর, স্বামীর অধিকারের
কথা তাদেরকে বুঝিয়ে দাও। তাদেরকে বল যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : 'যদি কেহকে আমি এ নির্দেশ দিতে পারতাম যে, সে
আল্লাহ ছাড়া অন্য কেহকে সাজদাহ করবে তাহলে নারীকে নির্দেশ দিতাম, সে
যেন তার স্বামীকে সাজদাহ করে। কেননা তার উপর সবচেয়ে বড় হক তারই
রয়েছে।' (তিরমিযী ৪/৩২৩)
সহীহ বুখারীতে আবূ হুরাইরাহ (রাঃ) হতে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন: 'যখন কোন লোক তার স্ত্রীকে বিছানায়
আহ্বান করে এবং সে অস্বীকার করে তখন সকাল পর্যন্ত মালাইকা/ফেরেশতাগণ
তাকে অভিশাপ দিতে থাকে।' (ফাতহুল বারী ৯/২০৫)
সহীহ মুসলিমে রয়েছে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেনঃ
'যে রাতে কোন স্ত্রী রাগান্বিতা হয়ে স্বামীর বিছানা পরিত্যাগ করে, সকাল পর্যন্ত
আল্লাহর রাহমাতের মালাক/ফেরেস্তা তার উপর অভিসম্পাত বর্ষণ করতে
থাকে।' (মুসলিম ৩/১০৫৯) তাই এখানে ইরশাদ হচ্ছেঃ
فَعِطُوهُنَّ وَاهْجُرُوهُنَّ فِي الْمَضَاجِعِ এরূপ অবাধ্য নারীদেরকে প্রথমে বুঝাতে
চেষ্টা কর অথবা বিছানা হতে পৃথক রাখ। ইব্‌ন আব্বাস (রাঃ) বলেন, 'শয়ন তো
বিছানার উপরেই করাবে, কিন্তু পার্শ্ব পরিবর্তন করে থাকবে এবং সঙ্গম করবেনা।
তার সাথে কথা বলাও বন্ধ রাখতে পার এবং স্ত্রীর জন্য এটাই হচ্ছে বড় শাস্তি।'
(তাবারী ৮/৩০২) কোন কোন তাফসীরকারকের মতে তাকে পার্শ্বে শয়ন করতেও