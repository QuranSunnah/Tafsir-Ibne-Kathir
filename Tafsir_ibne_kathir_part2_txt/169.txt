--- OCR Start ---
সূরা ৩ : আলে ইমরান,
১৬৯
পারা ৪
তাঁরা বলেন : 'হে আল্লাহর রাসূল সাল্লাল্লাহু 'আলাইহি ওয়া সাল্লাম! যদি এখানে
থেকেই যুদ্ধ করা ভাল মনে করেন তাহলে তাই করুন, আমাদের পক্ষ হতে কোন
হঠকারিতা নেই।' তখন রাসূলুল্লাহ সাল্লাল্লাহু 'আলাইহি ওয়া সাল্লাম বলেন:
'নাবীর জন্য এটা শোভনীয় নয় যে, তিনি অস্ত্রশস্ত্রে সজ্জিত হওয়ার পর তা
খুলে ফেলবেন। এখন আমি আর ফিরে যেতে পারিনা। যে পর্যন্ত আল্লাহ সুবহানাহু
ওয়া তা'আলা যা চান তা'ই সংঘটিত না হয়।' (ফাতহুল বারী) অতএব তিনি এক
হাজার সাহাবীকে সাথে নিয়ে মাদীনার বাইরে বেরিয়ে পড়েন। 'শাওত' নামক
স্থানে পৌঁছার পর ঐ মুনাফিক আবদুল্লাহ ইব্‌ন উবাই বিশ্বাসঘাতকতা করে তার
তিনশ' লোক নিয়ে ফিরে আসে এই অজুহাত দেখিয়ে যে, রাসূল সাল্লাল্লাহু
'আলাইহি ওয়া সাল্লাম তার কোন উপদেশই শুনছেননা বলে সে অখুশি। সে এবং
তার সহযোগীরা বলল: আমরা যদি জানতাম যে, আপনি আজই যুদ্ধ শুরু করবেন
তাহলে আপনার সাথে থাকতাম, কিন্তু মনে হচ্ছে আপনি আজ যুদ্ধ করবেননা।
রাসূলুল্লাহ সাল্লাল্লাহু 'আলাইহি ওয়া সাল্লাম তাদের গ্রাহ্য না করে অবশিষ্ট সাতশ
সাহাবীকে নিয়েই উহুদ পর্বত অভিমুখে রওয়ানা হন। পর্বতকে পিছনে করে পর্বত
উপত্যকায় তিনি সেনাবাহিনীকে নামিয়ে দেন এবং তাঁদের নির্দেশ দেন:
'আমি নির্দেশ না দেয়া পর্যন্ত তোমরা যুদ্ধ শুরু করবেনা।'
রাসূল সাল্লাল্লাহু 'আলাইহি ওয়া সাল্লাম অবশেষে ৭০০ জনের সেনা বাহিনী
নিয়ে যুদ্ধ শুরু করেন। আমর ইব্‌ন আউফ গোত্রের আবদুল্লাহ ইব্‌ন যুবাইরের
(রাঃ) নেতৃত্বে ৫০ জনের একটি তীরন্দাজ বাহিনী গঠন করেন। তাদেরকে রাসূল
সাল্লাল্লাহু 'আলাইহি ওয়া সাল্লাম বললেনঃ তোমাদের থেকে অশ্ব বাহিনীকে অন্যত্র
সরিয়ে নাও এবং খেয়াল রাখবে যে, অপর দিক থেকে তোমাদেরকে আক্রমণ করা
হতে পারে। আমরা যদি বিজয়ী হই অথবা পরাজিত হই তথাপিও তোমরা
তোমাদের স্থান পরিত্যাগ করবেনা। যদি তোমরা দেখতে পাও যে, পাখি
আমাদেরকে তুলে নিয়ে যাচ্ছে তবুও তোমরা তোমাদের স্থান ত্যাগ করবেনা ।
এসব সুব্যবস্থা করার পর স্বয়ং তিনিও প্রস্তুত হয়ে যান। তিনি দু'টি লৌহবর্ম
পরিধান করেন। মুসআব ইব্‌ন উমায়েরকে (রাঃ) তিনি পতাকা প্রদান করেন।
এদিন কয়েকজন বালককেও রাসূলুল্লাহ সাল্লাল্লাহু 'আলাইহি ওয়া সাল্লামের
সেনাবাহিনীর মধ্যে দেখা যায়। এ ক্ষুদে সৈনিকেরাও আল্লাহর পথে প্রাণ দেয়ার
জন্য প্রস্তুত ছিল। অন্যান্য বালকদেরকে রাসূলুল্লাহ সাল্লাল্লাহু 'আলাইহি ওয়া
সাল্লাম সঙ্গে নেননি। পরিখার যুদ্ধে তাদেরকে সেনাবাহিনীতে ভর্তি করা
হয়েছিল। পরিখার যুদ্ধ উহুদ যুদ্ধের দু'বছর পরে সংঘটিত হয়েছিল। কুরাইশ
--- OCR End ---