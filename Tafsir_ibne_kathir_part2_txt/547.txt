--- OCR Start ---
সূরা ৪: নিসা,
৫৪৭
পারা ৬
كُلُّ مَنْ عَلَيْهَا فَانٍ. وَيَبْقَى وَجْهُ رَبِّكَ ذُو الْجَالِ وَالْإِكْرَامِ
ভূপৃষ্ঠে যা কিছু আছে সব কিছু নশ্বর, অবিনশ্বর শুধু তোমার রবের মুখমন্ডল
যিনি মহিমাময়, মহানুভব। (সূরা আর রাহমান, ৫৫ : ২৬-২৭)
এরপর বলা হচ্ছে 'তার সন্তান নেই'। এর দ্বারা কেহ কেহ দলীল গ্রহণ করেছেন
যে, 'কালালাহর' শর্তে পিতা না হওয়া নেই বরং যার সন্তান নেই সে'ই 'কালালাহ'।
তাফসীর ইবন জারীরে উমার ইবন খাত্তাব (রাঃ) হতেও এটা বর্ণিত আছে।
কিন্তু বিজ্ঞজনদের উক্তিই হচ্ছে সঠিক এবং আবূ বাকর সিদ্দিকীরও (রাঃ) সিদ্ধান্ত
এটাই যে, 'কালালাহ' হচ্ছে ঐ মৃত ব্যক্তি যার সন্তান কিংবা পিতা জীবিত নেই এবং
আয়াতের পরবর্তী শব্দ দ্বারাও এটাই বুঝা যাচ্ছে। আল্লাহ তা'আলা বলেনঃ
وَلَهُ أَخْتُ فَلَهَا نِصْفُ مَا تَرَكَ যদি তার বোন থাকে তাহলে তার জন্য সমস্ত
পরিত্যক্ত সম্পদ হতে অর্ধাংশ। আর যদি বোনের সঙ্গে পিতা থাকে তাহলে পিতা
তাকে উত্তরাধিকার হতে বঞ্চিত করে দিবে। সবারই মত এই যে, ঐ অবস্থায় বোন
কিছুই পাবেনা।
তাফসীর ইন জারীরে ইব্‌ন আব্বাস (রাঃ) হতে নকল করা হয়েছে, যে ব্যক্তি
একটি মেয়ে ও একটি বোন রেখে মারা যায় তার ব্যাপারে তাদের উভয়েরই
ফাতওয়া ছিল এই যে, ঐ অবস্থায় বোন বঞ্চিতা হবে, সে কিছুই পাবেনা। কেননা
কুরআনুল হাকীমের এ আয়াতে বোনের অর্ধাংশ পাওয়ার অবস্থা এই বর্ণনা করা
হয়েছে যে, যদি মৃত ব্যক্তির সন্তান না থাকে। আর এখানে সন্তান রয়েছে। কিন্তু
বিজ্ঞজনেরা এর বিপরীত মত পোষণ করেন। তারা বলেন যে, ঐ অবস্থায়ই (৪:
১৭৬) এ আয়াতের মাধ্যমে নির্ধারিত অংশ হিসাবে মেয়ে অর্ধেক পাবে এবং
'আসাবা' হিসাবে বোনও অর্ধেক পাবে।
সুলাইমান বলেন যে, ইবরাহীম (রহঃ) আল আসওয়াদকে (রহঃ) বলেনঃ
আমাদের মধ্যে মুআয ইবন জাবাল (রাঃ) রাসূলুল্লাহ সাল্লাল্লাহু 'আলাইহি ওয়া
সাল্লামের যুগে এ ফাইসালা করেন যে, অর্ধেক মেয়ে পাবে ও অর্ধেক বোন
পাবে। (বুখারী ৬৭৪১) সহীহ বুখারীর আর একটি বর্ণনায় রয়েছে যে, আবূ মূসা
আশআরী (রাঃ) মেয়ে, পৌত্রী ও বোনের ব্যাপারে মেয়েকে অর্ধেক ও বোনকে
অর্ধেক দেয়ার ফাতওয়া দেন। অতঃপর বলেন: 'ইন্ন মাসঊদকেও (রাঃ) একটু
জিজ্ঞেস করে এসো, সম্ভবতঃ তিনি আমার মতই ফাতওয়া দিবেন।' কিন্তু যখন
ইবন মাসউদকে (রাঃ) প্রশ্ন করা হয় এবং সাথে সাথে আবূ মূসা আশআরীর
(রাঃ) ফাতওয়াও তাঁকে শুনিয়ে দেয়া হয় তখন তিনি বলেন: 'তাহলে তো আমি
পথভ্রষ্ট হয়ে যাব এবং সুপথ প্রাপ্ত লোকদের মধ্যে আমি গণ্য হবনা। জেনে রেখ,
--- OCR End ---