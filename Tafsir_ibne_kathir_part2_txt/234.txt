সূরা ৩ : আলে ইমরান,
২৩৪
পারা ৪
শারীয়াতের অনুসারী হও এবং জেনে রেখ যে, ঈমান ও আল্লাহভীরুতার ব্যাপারে
তোমাদের জন্য বড় প্রতিদান রয়েছে।
কৃপণতার ব্যাপারে নাসীহাত
وَلَا يَحْسَبَنَّ الَّذِينَ يَبْخَلُونَ بِمَا آتَاهُمُ اللهُ مِن فَضْلِهِ هُوَ :
خَيْرًا لَّهُمْ بَلْ هُوَ شَرٌّ لَّهُمْ কৃপণ ব্যক্তি যেন তার ধন-সম্পদকে তার জন্য মঙ্গল
মনে না করে, বরং ওটা তার জন্য চরম ক্ষতিকর। ধর্মের ব্যাপারে তো ক্ষতিকর
বটেই, এমন কি কোন কোন সময় দুনিয়ায়ও ক্ষতির কারণ হয়ে থাকে।
سَيُطَوَّقُونَ مَا بَخِلُوا بِهِ يَوْمَ الْقِيَامَةِ এর পরিণাম এই যে, ঐ কৃপণের সম্পদ
কিয়ামাতের দিন তার গলায় জড়িয়ে দেয়া হবে।
সহীহ বুখারীতে রয়েছে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন
: 'যাকে আল্লাহ ধন-সম্পদ দান করেন এবং সে যদি ঐ সম্পদের যাকাত আদায়
না করে তাহলে তার সম্পদ কিয়ামাতের দিন টেকো মাথা বিশিষ্ট এবং চোখের
উপর দু'টি কালো চিহ্নযুক্ত বিষাক্ত পুরুষ সাপ হয়ে গলাবন্ধের ন্যায় তার গলায়
জড়িয়ে যাবে। অতঃপর তার গালে দংশন করতে থাকবে এবং বলতে থাকবে,
'আমি তোমার সম্পদ, আমি তোমার ধন ভাণ্ডার।' এরপর তিনি এ আয়াতটি (৩
: ১৮০) পাঠ করেন। (ফাতহুল বারী ৮/৭৮) ইমাম বুখারী (রহঃ)
বর্ণনাকারীদের ক্রমিক ধারার মাধ্যমে এ হাদীসটি বর্ণনা করেছেন। ইন্ন
হিব্বানও (রহঃ) এ হাদীসটি তার সহীহ গ্রন্থে লিপিবদ্ধ করেছেন। (হাদীস নং
৫/১০৭) ইমাম আহমাদ (রহঃ) বলেন, আবদুল্লাহ ইব্‌ন মাসউদ (রাঃ) বলেন
যে, রাসূল সাল্লাল্লাহু 'আলাইহি ওয়া সাল্লাম বলেছেন : যে তার সম্পদের উপর
প্রদেয় যাকাত সঠিকভাবে আদায় করেনা (কিয়ামাত দিবসে) ঐ সম্পদ টাক
মাথাওয়ালা বিষাক্ত পুরুষ সাপে পরিণত হয়ে তার পিছু ধাওয়া করবে। ঐ
লোকটি ঐ সাপ থেকে রক্ষা পাবার জন্য দৌড়াতে থাকবে, সাপটিও তার পিছু
ধাওয়া করবে এবং বলতে থাকবে : আমি তোমার সম্পদ। অতঃপর আবদুল্লাহ
ইবন মাসউদ (রাঃ) পাঠ করেন, তারা যে বিষয়ে কৃপণতা করছে কিয়ামাত
দিবসে ওটাই হবে তাদের কণ্ঠ নিগড়। (আহমাদ ১/৩৭৭, তিরমিযী ৮/৩৯৩,
নাসাঈ ৬/৩১৭, ইব্‌ন মাজাহ ২/৫৬৮)। ইমাম তিরমিযী (রহঃ) একে হাসান
সহীহ বলেছেন। অতঃপর বলা হচ্ছেঃ