সূরা ৫ : মায়িদাহ,
৫৭৮
পারা ৬
ফেলে তবুও কি? তিনি উত্তরে বললেন : যদিও শিকারী পশু শিকারকে মেরে
ফেলে যাকে তোমরা আল্লাহর নাম নিয়ে শিকারে পাঠিয়েছ, যদি ওর সাথে অন্য
কোনো কুকুর অংশ না নেয়। কেননা তুমি তোমার কুকুরটিকে আল্লাহর নাম
নিয়ে ছেড়েছ বটে, কিন্তু অন্য কুকুরটিকে তো বিস্মিল্লাহ বলে ছাড়া হয়নি।'
আমি বললাম, আমি ধারাল কাঠ দ্বারা শিকার করে থাকি। তিনি বললেনঃ
'যদি ওটা তীক্ষ্ণ প্রান্ত দিয়ে আহত করে তাহলে তুমি খেতে পার। কিন্তু যদি
ভোতা দিক দিয়ে আহত করে তাহলে খেওনা। কেননা ওকে ঝাপটা দিয়ে মারা
হয়েছে।' (ফাতহুল বারী ৯/৫২৭, মুসলিম ৩/১৫২৯) অন্য বর্ণনায় নিম্নরূপ শব্দ
রয়েছে, যখন তুমি তোমার কুকুরটিকে ছেড়ে দিবে তখন আল্লাহর নাম উচ্চারণ
করবে। অতঃপর যদি ওটা শিকারকে ধরে রাখে এবং তোমার নিকট পৌঁছার
সময় ঐ শিকার জীবিত থাকে তাহলে ওকে যবাহ করবে। আর যদি কুকুরটাই
ওকে মেরে ফেলে এবং তার থেকে কিছুই ভক্ষণ না করে তাহলে ওটাও তুমি
খেতে পার। কেননা কুকুরের ওটাকে শিকার করাই হচ্ছে ওকে যবাহ করা।
(ফাতহুল বারী ৯/৫১৩, মুসলিম ৩/১৫৩০) আর এক বর্ণনায় নিম্নরূপ
শব্দগুলিও রয়েছে : যদি শিকারী কুকুরটি ওকে ভক্ষণ করে তাহলে তুমি ওটা
খেওনা। কেননা আমার আশংকা হচ্ছে যে, কুকুরটি শিকারটিকে নিজের জন্যই
শিকার করেনিতো? (ফাতহুল বারী ৯/৫২৭, মুসলিম ৫/১৫২৯) এটাই
বিজ্ঞজনদের দলীল।
শিকারের জন্তুগুলি শিকার করার উদ্দেশে পাঠানোর সময়
আল্লাহর নাম উচ্চারণ করে পাঠাতে হবে
আল্লাহ তা'আলা বললেন : فَكُلُوا مِمَّا أَمْسَكُنَ عَلَيْكُمْ وَ اذْكُرُوا اسْمَ اللَّهِ
عَلَيْهِ তোমাদের জন্তুগুলো যে হালাল জন্তুগুলো শিকার করে আনে তা তোমরা
খাও এবং ঐ শিকারী জন্তুগুলোকে শিকারের উদ্দেশে ছেড়ে দেয়ার সময় আল্লাহর
নাম উচ্চারণ কর, যেমনটি আদী (রাঃ) ও সা'লাবা (রাঃ) রাসূল সাল্লাল্লাহু
'আলাইহি ওয়া সাল্লামের বরাতে বর্ণনা করেছেন। (ফাতহুল বারী ৯/৫২৭,
মুসলিম ৩/১৫৩২) আলী ইব্‌ন আবী তালহা (রহঃ) বর্ণনা করেন যে, ইন্ন
আব্বাস (রাঃ) বলেছেন : 'শিকারী জন্তুকে শিকারের জন্য প্রেরণের সময়
বিস্মিল্লাহ পড়ে নাও। তবে ভুলে গেলে কোন দোষ নেই।' (তাবারী ৯/৫৭১)
কেহ কেহ বলেন যে, এর ভাবার্থ হচ্ছে খাওয়ার সময় বিস্মিল্লাহ বলা। যেমন