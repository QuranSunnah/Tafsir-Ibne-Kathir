--- OCR Start ---
সূরা ৫ : মায়িদাহ,
৫৮১
পারা ৬
কেননা ওটা ছিল একটি ব্যক্তিগত ব্যাপার। এর চেয়ে আরও বেশি প্রমাণযুক্ত ঐ
দলীলটি যাতে রয়েছে যে, খাইবারবাসী সদ্য ভাজা একটি ছাগী রাসূলুল্লাহ
সাল্লাল্লাহু 'আলাইহি ওয়া সাল্লামকে উপঢৌকন দিয়েছিল যাতে তারা বিষ মিশ্রিত
করেছিল। কেননা তাদের জানা ছিল যে, রাসূলুল্লাহ সাল্লাল্লাহু 'আলাইহি ওয়া
সাল্লাম রানের গোস্ত পছন্দ করতেন। রাসূলুল্লাহ সাল্লাল্লাহু 'আলাইহি ওয়া
সাল্লাম ঐ গোস্ত মুখে দিয়ে দাঁত দ্বারা কাটা মাত্রই আল্লাহর নির্দেশক্রমে ঐ কাঁধ
বলে উঠল: 'আমাতে বিষ মিশ্রিত রয়েছে।' তিনি তৎক্ষণাৎ ওটা থুথু করে ফেলে
দিলেন। ওর ক্রিয়া তাঁর সামনের দাঁতে রয়েও গেল। আহারের সময় তাঁর সাথে
বিশর ইব্‌ন বারা ইব্‌ন মারূরও (রাঃ) ছিলেন। ঐ বিষক্রিয়ায়ই তিনি মৃত্যু মুখে
পতিত হন। এর প্রতিশোধ হিসাবে বিষ মিশ্রিতকারিণী মহিলাটিকেও হত্যা করা
হল, যার নাম ছিল যাইনাব। এটা প্রমাণরূপে স্বীকৃত হওয়ার কারণ এই যে,
রাসূলুল্লাহ সাল্লাল্লাহু 'আলাইহি ওয়া সাল্লাম স্বয়ং সঙ্গীগণসহ ঐ গোস্ত আহারের
দৃঢ় ইচ্ছা পোষণ করেছিলেন এবং ইয়াহুদীরা যে চর্বিকে হারাম মনে করত তা
তারা বের করে ফেলেছে কিনা সেটাও তিনি তাদেরকে জিজ্ঞেস করলেননা।
(ফাতহুল বারী ৭/৫৬৯)
এরপর বলা হচ্ছে, তোমাদের (মুসলিমদের) যবাহকৃত জীব তাদের (আহলে
কিতাবদের) জন্য হালাল। অর্থাৎ হে মুসলিমরা! তোমরা আহলে কিতাবীদেরকে
তোমাদের যবাহকৃত জীবের গোস্ত খাওয়াতে পার। এটা এ অর্থের খবর নয় যে,
তাদের ধর্মে তাদের জন্য তোমাদের যবাহকৃত প্রাণী হালাল। তবে হ্যাঁ, খুব বেশি
বলা হলে এটুকুই বলা যেতে পারে : এটা এ কথারই খবর হবে যে, তাদেরকেও
তাদের কিতাবে এ নির্দেশ দেয়া হয়েছে যে, যে জীবকে আল্লাহর নামে যবাহ করা
হয়েছে তা তারা খেতে পারে। এ ব্যাপারে এটা সাধারণ কথা যে, যবাহকারী
তাদের ধর্মের অনুসারীই হোক বা অন্য কেহ হোক। কিন্তু প্রথম উক্তিটি হচ্ছে
সবচেয়ে বেশি সুন্দর অর্থাৎ তোমাদের জন্য অনুমতি রয়েছে যে, তোমরা আহলে
কিতাবীদেরকে তোমাদের যবাহকৃত জন্তুর গোস্ত ভক্ষণ করাতে পার, যেমন
তোমরা তাদের যবাহকৃত জন্তুর গোশ্ খেতে পার। এটা যেন অদল বদলের
হিসাবে বলা হয়েছে। যেমন রাসূলুল্লাহ সাল্লাল্লাহু 'আলাইহি ওয়া সাল্লাম
মুনাফিকদের নেতা আবদুল্লাহ ইব্‌ন উবাই ইব্‌ন সালূলকে নিজের বিশেষ জামা
দ্বারা কাফন পরিয়েছিলেন। কোন কোন বিজ্ঞজন যার কারণ বর্ণনা করতে গিয়ে
বলেছেন যে, রাসূলুল্লাহ সাল্লাল্লাহু 'আলাইহি ওয়া সাল্লামের চাচা আব্বাস (রাঃ)
যখন মাদীনায় আগমন করেন তখন আবদুল্লাহ ইবন উবাই তাঁকে নিজের জামাটি
--- OCR End ---