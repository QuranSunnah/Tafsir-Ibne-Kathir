--- OCR Start ---
সূরা ৪: নিসা,
৩০৪
পারা ৪
(রহঃ) শাবী (রহঃ), হাসান বাসরী (রহঃ), মুহাম্মাদ ইব্‌ন শীরীন (রহঃ), সাঈদ
ইব্‌ন যুবাইর (রহঃ), মুজাহিদ (রহঃ), ইকরিমাহ (রহঃ), 'আতা আল খুরাশানী
(রহঃ), যাহহাক (রহঃ), আবূ কিলাবা আল সালিহ (রহঃ), সুদ্দী (রহঃ), যায়িদ
ইব্‌ন আসলাম (রহঃ) এবং সাঈদ ইব্‌ন আবী হিলাল (রহঃ) বলেছেন যে,
প্রকাশ্য অশ্লীলতার অর্থ হচ্ছে ব্যভিচার। অর্থাৎ সে সময় স্ত্রীদের নিকট হতে
মোহর ফিরিয়ে নেয়া বৈধ। সে সময় তাদের জীবনকে সঙ্কটময় করে তোলা
উচিত, যেন তারা খোলা করে নিতে বাধ্য হয়।' (তাবারী ৮/১১৫-১১৭) যেমন
সূরা বাকারায় রয়েছেঃ
وَلَا يَحِلُّ لَكُمْ أَنْ تَأْخُذُوا مِمَّا اتَيْتُمُوهُنَّ شَيْئًا إِلَّا أَنْ يَخَافَا أَلَّا
يُقِيمَا حُدُودَ اللَّهِ فَإِنْ خِفْتُمْ أَلَّا يُقِيمَا حُدُودَ اللَّهِ
আর নিজেদের দেয় সম্পদ থেকে কিছু ফিরিয়ে নেয়া তোমাদের জন্য জায়িয
নয় স্ত্রীদের কাছ থেকে, যদি উভয়ে আশংকা করে যে, তারা আল্লাহর সীমা স্থির
রাখতে পারবেনা। (সূরা বাকারাহ, ২ : ২২৯) ইব্‌ন আব্বাস (রাঃ), ইকরিমাহ
(রহঃ), যাহহাক (রহঃ) প্রমুখের মতে, এর ভাবার্থ হচ্ছে স্বামীর বিরুদ্ধাচরণ করা,
তার অবাধ্য হওয়া, তার সাথে রূঢ় ব্যবহার করা, তার হক পূরাপুরি আদায় না
করা ইত্যাদি। (তাবারী ৮/১১৭)
ইমাম ইব্‌ন জারীর (রহঃ) বলেন যে, আয়াতের শব্দগুলি সাধারণ, এর মধ্যে
ব্যভিচারও রয়েছে এবং এ আচরণও রয়েছে। অর্থাৎ এ অবস্থায় স্বামীর জন্য স্ত্রীর
জীবন সংকটপূর্ণ করে তোলা বৈধ, যেন সে তার সমস্ত প্রাপ্য বা আংশিক প্রাপ্য
ছেড়ে দেয় ও পরে তাকে পৃথক করে দেয়। ইমাম ইব্‌ন জারীরের (রহঃ) এ কথা
খুবই যুক্তিযুক্ত।
স্ত্রীদের সাথে সম্মানজনকভাবে সদ্ভাবে বসবাস করতে হবে
আল্লাহ তা'আলা বলেন : وَعَاشِرُوهُنَّ بِالْمَعْرُوفِ তোমরা তোমাদের স্ত্রীদের
সাথে সদ্ভাবে অবস্থান কর, তাদের সাথে নম্র ব্যবহার কর। সাধ্যানুযায়ী নিজের
অবস্থাও ভাল রাখ। তোমরা যেমন চাও যে, তোমাদের স্ত্রীরা উত্তম সাজে সুসজ্জিতা
থাকুক, তদ্রূপ তোমরাও তাদের মনস্তুষ্টির জন্য নিজেদেরকে সুন্দর সাজে সজ্জিত
রাখ। যেমন অন্য জায়গায় রয়েছেঃ
وَلَهُنَّ مِثْلُ الَّذِي عَلَيْهِنَّ بِالْمَعْرُوفِ
--- OCR End ---