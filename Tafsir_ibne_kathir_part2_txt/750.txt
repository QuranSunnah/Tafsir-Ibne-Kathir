--- OCR Start ---
সূরা ৫ : মায়িদাহ,
৭৫০
পারা ৭
করতনা, অথবা কারও জলাশয়ে গিয়ে পানি পান করলেও বাঁধা দিতনা। (ইন্ন
আবী হাতিম ৪/১২২০) অন্য এক বর্ণনায় আবূ ইসহাক (রহঃ) আবুল আহওয়াস
(রহঃ) হতে বলেন যে, আউফ ইব্‌ন মালিক (রহঃ) হাদীসটি বর্ণনা করার সময়
নিজের মত করে বর্ণনা করেন (অর্থাৎ হাদীসের বর্ণনা অনুযায়ী হুবহু শব্দ ব্যবহার
না করে) এবং ঐ বর্ণনাটিও নির্ভুল। ইমাম আহমাদও (রহঃ) এ হাদীসটি সুফিয়ান
ইব্‌ন উয়াইনা (রহঃ) হতে, তিনি আবুজ জারা আমর ইব্‌ন আমর (রহঃ) হতে,
তিনি তার চাচা আবুল আহওয়াস আউফ ইব্‌ন মালিক ইবন নাদলাহ (রহঃ) হতে,
তিনি তার পিতা মালিক ইবন নাদলাহ (রাঃ) হতে বর্ণনা করেছেন। (আহমাদ
৪/১৩৬) ঐ বর্ণনায় 'বাহিরাহ, হাম' ইত্যাদি বিষয়ে উপরোল্লিখিত হাদীসের মত
বিস্তারিত বর্ণনা দেয়া হয়নি। আল্লাহ তা'আলা এসব বিষয়ে ভাল জানেন। এ
আয়াতের তাফসীরে এগুলো ছাড়া অন্য কিছুও বলা হয়েছে।
وَلَكِنَّ الَّذِينَ كَفَرُوا يَفْتَرُونَ عَلَى اللهِ الْكَذِبَ وَأَكْثَرُهُمْ لا
يَعْقِلُونَ এ কথার ভাবার্থ এই যে, কাফিরেরা আল্লাহর উপর মিথ্যা আরোপ করে
থাকে। আল্লাহ এগুলোকে শারীয়াতের কাজ রূপে নির্ধারণ করেননি এবং এগুলো
তাঁর নৈকট্য লাভের উপায়ও নয়। বরং মূর্তি পূজক কাফিরেরাই ওকে পুন্যের কাজ
এবং ইবাদাতের পদ্ধতি হিসাবে আবিস্কার করে নিয়েছে যা তারা আল্লাহ তা'আলার
নৈকট্য লাভের উপায় হিসাবে মনে করেছে। কিন্তু ওরা কখনই আল্লাহর সন্তুষ্টি ও
নৈকট্য লাভে সক্ষম হয়নি এবং হবেওনা। বরং এই বিদ'আতী আমল তাদের
আযাবের কারণ হবে।
وَإِذَا قِيلَ لَهُمْ تَعَالَوْا إِلَى مَا أَنزَلَ اللهُ وَإِلَى الرَّسُولِ قَالُوا حَسْبُنَا مَا وَجَدْنَا
عَلَيْهِ آبَاءَنَا যখন তাদেরকে বলা হয়, তোমরা আল্লাহর অহীর দিকে ও তাঁর
রাসূলের দিকে এসো এবং আল্লাহ যা নিষেধ করছেন তা থেকে বিরত থাক তখন
তারা বলে, আমরা আমাদের পূর্বপুরুষদের রীতি নীতির উপরই প্রতিষ্ঠিত রয়েছি,
এটাই আমাদের জন্য যথেষ্ট।
أَوَلَوْ كَانَ آبَاؤُهُمْ لَا يَعْلَمُونَ شَيْئًا তারা কি এটা বুঝেনা যে, তাদের
পূর্বপুরুষরাও বাতিল ও মিথ্যা রীতিনীতির উপর থাকতে পারে? তারাও হক ও
সত্য থেকে দূরে ও হিদায়াত থেকে বঞ্চিত থাকতে পারে? সুতরাং কিরূপে
--- OCR End ---