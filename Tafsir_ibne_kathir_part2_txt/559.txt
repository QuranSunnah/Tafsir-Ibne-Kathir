সূরা ৫ : মায়িদাহ,
৫৫৯
পারা ৬
(রহঃ), 'আতা (রহঃ) প্রমুখ মুফাস্সিরদের মতে আল্লাহর অনুগ্রহ অন্বেষণের অর্থ
ব্যবসা করা। (তাবারী ৯/৪৮০, ৪৮১) পবিত্র কুরআনের পূর্ববর্তী আয়াত : لَيْسَ
عَلَيْكُمْ جُنَاحٌ أَنْ تَبْتَغُوا فَضْلًا مِّنْ رَّبِّكُمْ
হয়েছে। আর رِضْوَانًا শব্দের ব্যাখ্যায় ইব্‌ন আব্বাস (রাঃ) বলেন যে, হাজ্জে
গমনকারী ব্যক্তিগণ হাজ্জের মাধ্যমে আল্লাহর সন্তুষ্টি কামনা করে থাকেন।
ইকরিমাহ (রহঃ), সুদ্দী (রহঃ), ইব্‌ন জারীর (রহঃ) প্রমুখ তাফসীরকারকগণ
বলেন যে, এ আয়াতটি হুতাম ইব্‌ন্ন হিন্দ আল বাকরীর ব্যাপারে অবতীর্ণ হয়।
একদা সে মাদীনার একটি চারণভূমি লুণ্ঠন করে এবং পরবর্তী বছর সে বাইতুল্লাহ
জিয়ারাতের উদ্দেশে রওয়ানা হয়। এ সময় কোন কোন সাহাবী পথিমধ্যে তাকে
বাধা দেয়ার মনস্থ করলে আল্লাহ সুবহানাহু ওয়া তা'আলা এ আয়াত নাযিল করেন।
(তাবারী ৯/৪৭২, ৪৭৫)
ইহরাম ত্যাগ করার পর শিকার করা যাবে
وَإِذَا حَلَلْتُمْ فَاصْطَادُوا এ আয়াতের ব্যাখ্যায় তাফসীরকারকগণ বলেন যে,
যখন তোমরা তোমাদের ইহরাম খুলে ফেল এবং হালাল হয়ে যাও তখন
তোমাদের জন্য পূর্বে ইহরাম অবস্থায় যা হারাম ছিল এখন তা হালাল করা হল।
অর্থাৎ এখন শিকার করা হালাল। হালাল হওয়ার এ নির্দেশটি অবৈধ ঘোষিত
হওয়ার পর আবার বৈধ ঘোষিত হয়েছে। আর এ ব্যাপারে সঠিক মত এই যে,
কোন কিছু অবৈধ ঘোষিত হওয়ার পর বৈধ ঘোষিত হলে তা অবৈধ ঘোষিত
হওয়ার পূর্বাবস্থা (বৈধতা) ফিরে পাবে। সুতরাং পূর্বে যা ওয়াজিব ছিল পরে তা
ওয়াজিব হবে, মুস্তাহাব মুস্তাহাব হবে এবং মুবাহ মুবাহ হবে। কারও মতে
নির্দেশটি শুধু ওয়াজিবের জন্য এবং কারও মতে শুধু মুবাহ কাজের জন্য
প্রযোজ্য। কিন্তু এ উভয় মতেরই বিপক্ষে পবিত্র কুরআনে যথেষ্ট আয়াত রয়েছে।
সুতরাং আমরা যা বর্ণনা করেছি সেটাই সঠিক মত। আর এ সম্পর্কে পবিত্র
কুরআনে যথেষ্ট প্রমাণ পাওয়া যায়।
সব সময়ের জন্য ন্যায় বিচার অপরিহার্য
وَ لَا يَجْرِمَنَّكُمْ شَنَانُ قَوْمٍ أَنْ صَدُّوْكُمْ عَنِ الْمَسْجِدِ الْحَرَامِ أَنْ تَعْتَدُوا
তাফসীরকারকগণ এ আয়াতের ব্যাখ্যায় বলেন : যে জাতি তোমাদেরকে