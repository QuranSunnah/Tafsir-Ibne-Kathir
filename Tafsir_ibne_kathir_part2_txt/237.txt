--- OCR Start ---
সূরা ৩ : আলে ইমরান,
২৩৭
পারা ৪
শপথ! আল্লাহ আমাদের মুখাপেক্ষী, আমরা তাঁর মুখাপেক্ষী নই। আমরা তাঁর নিকট
ঐরূপ কাকুতি মিনতি করিনা যেমন তিনি আমাদের নিকট কাকুতি মিনতি করেন।
আমরা তাঁর নিকট মোটেই মুখাপেক্ষী নই। কারণ আমরা ধনবান। তিনি যদি ধনী
হতেন তাহলে আমাদের নিকট ঋণ চাইতেননা, যেমন আপনাদের নাবী বলছেন।
আল্লাহতো আমাদেরকে সুদ হতে বিরত রাখতে চাচ্ছেন, অথচ নিজেই সুদ দিতে
চাচ্ছেন। তিনি যদি ধনী হতেন তাহলে আমাদেরকে সুদ দিতে চাবেন কেন?' এ
কথা শুনে আবূ বাকর (রাঃ) ক্রোধান্বিত হয়ে ফানহাসের মুখে সজোরে চপেটাঘাত
করেন এবং বলেন, 'যে আল্লাহর হাতে আমার প্রাণ রয়েছে তাঁর শপথ! যদি
তোমাদের ইয়াহুদীদের সাথে আমাদের চুক্তি না থাকত তাহলে আমি অবশ্যই
তোমার মত আল্লাহদ্রোহীর মাথা কেটে নিতাম।' ফানহাস সরাসরি মুহাম্মাদ সাল্লাল্লাহু
'আলাইহি ওয়া সাল্লামের নিকট গিয়ে আবূ বাকরের (রাঃ) বিরুদ্ধে অভিযোগ পেশ
করে। তিনি আবূ বাকরকে (রাঃ) জিজ্ঞেস করেন : 'তাকে মেরেছেন কেন?' আবূ
বাকর (রাঃ) তখন ঘটনাটি বর্ণনা করেন। ফানহাস চালাকি করে বলে, 'আমি তো
এরূপ কথা মোটেই বলিনি।' সে সম্বন্ধে এ আয়াতটি অবতীর্ণ হয়। এরপর আল্লাহ
তা'আলা আহলে কিতাবের ঐ ধারণা মিথ্যা প্রতিপন্ন করছেন যে, তারা বলতঃ
$$الَّذِينَ قَالُوا إِنَّ اللَّهَ عَهِدَ إِلَيْنَا أَلا نُؤْمِنَ لِرَسُولٍ حَتَّى يَأْتِيَنَا بِقُرْبَانِ$$
$$تَأْكُهُ النَّارُ$$ যেসব আসমানী কিতাব আল্লাহ তা'আলা অবতীর্ণ করেছেন ঐগুলিতে
তিনি আমাদেরকে এ নির্দেশ দিয়েছেন, আমরা যেন কোন রাসূলের উপর বিশ্বাস
স্থাপন না করি যে পর্যন্ত তিনি আমাদেরকে এ অলৌকিক ঘটনা প্রদর্শন না করবেন
যে, তিনি তাঁর উম্মাতের মধ্যে যে ব্যক্তি কোন কিছু কুরবানী করবে, তার সেই
কুরবানী খেয়ে নেয়ার জন্য আকাশ হতে আল্লাহ-প্রেরিত আগুন এসে তা খেয়ে
নিবে। তাদের এই কথার উত্তরে ইরশাদ হচ্ছেঃ
$$قَدْ جَاءكُمْ رُسُلٌ مِّن قَبْلِي بِالْبَيِّنَاتِ وَبِالَّذِي قُلْتُمْ فَلِمَ قَتَلْتُمُوهُمْ إِن كُنتُمْ$$
$$صَادِقِينَ$$ তোমাদের চাহিদা মত অলৌকিক ঘটনা প্রদর্শনকারী নাবীগণ নিদর্শন ও
প্রমাণাদিসহ তোমাদের নিকট আগমন করেছিলেন, তথাপি তোমরা তাদেরকে
হত্যা করেছিলে কেন? তাঁদেরকে তো আল্লাহ সুবহানাহু ওয়া তা'আলা ঐ
মুজিযাও দিয়ে রেখেছিলেন যে, প্রত্যেক গৃহীত কুরবানীকে আসমানী আগুন এসে
খেয়ে নিত। কিন্তু তোমরা তাদেরকেও তো সত্যবাদী বলে স্বীকার করে নাওনি।
--- OCR End ---