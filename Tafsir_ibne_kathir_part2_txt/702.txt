সূরা ৫ : মায়িদাহ,
৭০২
পারা ৬
পুত্র' এ কথা তো তিনি বলেননি! বরং তিনি স্বীয় দাসত্বের কথা অকপটে স্বীকার
করেছিলেন। সাথে সাথে তিনি বলেছিলেন:
وَإِنَّ اللَّهَ رَبِّي وَرَبُّكُمْ فَاعْبُدُوهُ هُذَا صِرَاطٌ مُّسْتَقِيمٌ
আল্লাহই আমার রাব্ব এবং তোমাদের রাব্ব। সুতরাং তাঁর ইবাদাত কর,
ইহাই সরল পথ। (সূরা মারইয়াম, ১৯ : ৩৬) যৌবনের পরবর্তী বয়সেও তিনি
বলেছিলেন: 'তোমরা আল্লাহরই ইবাদাত কর। যারা তাঁর সাথে অন্য কারও
ইবাদাত করে তাদের জন্য জান্নাত হারাম এবং জাহান্নাম ওয়াজিব।' যেমন
কুরআনুল হাকীমের অন্য আয়াতে রয়েছেঃ
إِنَّ اللَّهَ لَا يَغْفِرُ أَنْ يُشْرَكَ بِهِ وَيَغْفِرُ مَا دُونَ ذَلِكَ لِمَنْ يَشَاءُ
নিশ্চয়ই আল্লাহ তাঁর সাথে অংশী স্থাপনকারীকে ক্ষমা করেননা এবং এতদ্ব্যতীত
তিনি যাকে ইচ্ছা ক্ষমা করেন। (সূরা নিসা, ৪ : ১১৬) জাহান্নামবাসীরা যখন
জান্নাতবাসীদের কাছে খাদ্য ও পানি চাবে তখন তাদের ব্যাপারে বলা হবেঃ
وَنَادَى أَصْحُبُ النَّارِ اَصْحُبَ الْجَنَّةِ أَنْ أَفِيضُوا عَلَيْنَا مِنَ الْمَاءِ أَوْ
مِمَّا رَزَقَكُمُ اللهُ قَالُوا إِنَّ اللَّهَ حَرَّمَهُمَا عَلَى الْكُفِرِينَ
জাহান্নামীরা জান্নাতীদেরকে সম্বোধন করে বলবে : আমাদের উপর কিছু পানি
ঢেলে দাও অথবা আল্লাহ প্রদত্ত তোমাদের জীবিকা হতে কিছু প্রদান কর। তারা
বলবে : আল্লাহ এসব জিনিস কাফিরদের প্রতি হারাম করে দিয়েছেন। (সূরা
আ'রাফ, ৭ঃ ৫০) রাসূলুল্লাহ সাল্লাল্লাহু 'আলাইহি ওয়া সাল্লাম ঘোষকদের দ্বারা
মুসলিমদের মধ্যে ঘোষণা করে দিয়েছিলেন যে, শুধু মু'মিন ও মুসলিমরাই জান্নাতে
যাবে। (ফাতহুল বারী ৬/২০৭) এ জন্য আল্লাহ তা'আলা বলেন :
إِنَّهُ مَنْ يُشْرِكْ بِاللهِ فَقَدْ حَرَّمَ اللهُ عَلَيْهِ الْجَنَّةَ وَمَأْوَلهُ النَّارُ وَ
مَا لِلظَّلِمِينَ مِنْ أَنْصَارٍ
(নিশ্চয়ই যে ব্যক্তি আল্লাহর অংশী স্থাপন করবে, আল্লাহ তার জন্য জান্নাত
হারাম করে দিবেন এবং তার বাসস্থান হবে জাহান্নাম; এবং এরূপ অত্যাচারীদের
জন্য কোন সাহায্যকারী থাকবেনা) এরপর ঐ লোকদের কুফরীর বর্ণনা দেয়া হচ্ছে
যারা আল্লাহকে তিন মা'বূদের মধ্যে এক মা'বূদ মনে করত।