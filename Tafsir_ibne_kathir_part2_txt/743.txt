সূরা ৫ : মায়িদাহ,
৭৪৩
পারা ৭
এবং তারা ভাবতে লাগলেন, নিশ্চয়ই কোন বিশেষ খবর জানানোর মুহুর্ত উপস্থিত
হয়েছে। আমি আমার ডানে-বামে তাকালাম এবং দেখতে পেলাম যে, সবাই মুখ-
মন্ডল ঢেকে কাঁদছেন। এক তর্কপ্রিয় ব্যক্তি যে তার পিতার পরিচয় জানতনা সে
জিজ্ঞেস করল : হে আল্লাহর রাসূল সাল্লাল্লাহু 'আলাইহি ওয়া সাল্লাম! আমার পিতা
কে? রাসূল সাল্লাল্লাহু 'আলাইহি ওয়া সাল্লাম বললেন : তোমার বাবা হচ্ছে
হুজাফাহ। উমার (রাঃ) রাসূল সাল্লাল্লাহু 'আলাইহি ওয়া সাল্লামের মুখ-মন্ডলে
রাগান্বিত ভাব দেখতে পেলেন এবং দাঁড়িয়ে বললেন: আমরা এতেই খুশি যে,
আল্লাহ আমাদের রাব্ব, ইসলাম আমাদের ধর্ম এবং মুহাম্মাদ সাল্লাল্লাহু 'আলাইহি
ওয়া সাল্লাম আমাদের রাসূল। আমরা আল্লাহর কাছে সকল ধরণের ফিতনা থেকে
আশ্রয় প্রার্থনা করছি। অতঃপর রাসূল সাল্লাল্লাহু 'আলাইহি ওয়া সাল্লাম বললেন:
'এর পূর্বে আমি উত্তম এবং অধমকে একই সঙ্গে দেখিনি যা আজ অবলোকন
করলাম। আমাকে জান্নাত ও জাহান্নাম দেখানো হয়েছে এবং আমি তা
দেয়ালের ওপাশে দেখতে পেলাম।' (তাবারী ১১/১০০) এ হাদীসটি সাঈদের
(রহঃ) বরাতে সহীহ বুখারী ও মুসলিমে বর্ণিত হয়েছে। (ফাতহুল বারী
১৩/৪৭, মুসলিম ৪/১৮৩৪)
ইমাম বুখারী (রহঃ) বর্ণনা করেছেন যে, ইব্‌ন আব্বাস (রাঃ) বলেছেন: কিছু
লোক রাসূল সাল্লাল্লাহু 'আলাইহি ওয়া সাল্লামকে হাস্য-কৌতুক করে মাঝে মাঝে
অহেতুক প্রশ্ন করত। যেমন একজন জিজ্ঞেস করল : আমার পিতা কে? অন্য
একজন প্রশ্ন করল : আমার উটটি কোথায় রয়েছে, যে উটটি হারিয়ে গেছে? তখন
আল্লাহ তা'আলা এ আয়াতটি নাযিল করেন। (ফাতহুল বারী ৮/১৩০)
ইমাম আহমাদ (রহঃ) বর্ণনা করেন যে, আলী (রাঃ) বলেছেন : যখন নিম্নের
আয়াতটি নাযিল হয়:
وَلِلَّهِ عَلَى النَّاسِ حِجُّ الْبَيْتِ مَنِ اسْتَطَاعَ إِلَيْهِ سَبِيلًا
'এবং আল্লাহর উদ্দেশে এই গৃহের হাজ্জ করা সেই সব মানুষের কর্তব্য যারা
সফর করার আর্থিক সামর্থ্য রাখে। (সূরা আলে ইমরান, ৩ : ৯৭) তখন
লোকেরা জিজ্ঞেস করলঃ হে আল্লাহর রাসূল সাল্লাল্লাহু 'আলাইহি ওয়া সাল্লাম!
ইহা কি প্রতি বছরের জন্য নির্ধারিত? কিন্তু তিনি তাদের প্রশ্নের উত্তর দিলেননা।
তখন তারা আবার প্রশ্ন করল: ইহা কি প্রতি বছরের জন্য প্রযোজ্য? এবারও তিনি
তাদের প্রশ্নের উত্তর দিলেননা। সুতরাং তারা আবার প্রশ্ন করল : ইহা কি প্রতি
বছরের জন্য প্রযোজ্য? এবার তিনি বললেন: না, আমি যদি হ্যাঁ বলতাম তাহলে
ইহা তোমাদের জন্য ফার্য হয়ে যেত এবং ইহা যদি ফার্য হত তাহলে তোমরা