সূরা ৩ : আলে ইমরান,
১৯১
পারা ৪
কালের সংবাদ শুনে আবূ বাকর (রাঃ) ঘোড়ায় চড়ে আগমন করেন এবং
মাসজিদের মধ্যে প্রবেশ করে জনগণের অবস্থা পর্যবেক্ষণ করেন। অতঃপর
কোন কিছু জিজ্ঞাসাবাদ না করে আয়িশার (রাঃ) ঘরে প্রবেশ করেন। ওখানে
রাসূলুল্লাহ সাল্লাল্লাহু 'আলাইহি ওয়া সাল্লামকে হিবরার চাদর দিয়ে ঢেকে দেয়া
হয়েছিল। তিনি পবিত্র মুখমণ্ডল হতে চাদর সরিয়ে স্বতঃস্ফূর্তভাবে চুমু দেন এবং
কান্না বিজড়িত কণ্ঠে বলেন : 'আমার পিতা-মাতা তাঁর প্রতি উৎসর্গ হোক।
আল্লাহ তা'আলার শপথ! তিনি রাসূলুল্লাহ সাল্লাল্লাহু 'আলাইহি ওয়া সাল্লামের
উপর দু'বার মৃত্যু দিতে পারেননা। যে মৃত্যু তাঁর জন্য নির্ধারিত ছিল তা তাঁর
উপর এসে গেছে।'
এরপর তিনি পুনরায় মাসজিদে আগমন করেন এবং দেখেন যে, উমার (রাঃ)
ভাষণ দিচ্ছেন। তিনি তাঁকে বলেন : 'নীরবতা অবলম্বন করুন।' তাঁকে নীরব
করে দিয়ে তিনি জনগণকে সম্বোধন করে বলেন : 'যে ব্যক্তি মুহাম্মাদ সাল্লাল্লাহু
'আলাইহি ওয়া সাল্লামের উপাসনা করত সে যেন জেনে নেয় যে, তিনি মৃত্যুবরণ
করেছেন। আর যে আল্লাহ তা'আলার ইবাদাত করত সে যেন সন্তুষ্ট থাকে যে,
আল্লাহ সুবহানাহু ওয়া তা'আলা জীবিত আছেন। মৃত্যু তাঁর উপর আপতিত
হয়না।' অতঃপর তিনি ومَا مُحَمَّدٌ إِلَّا رَسُولٌ قَدْ خَلَتْ مِن قَبْلِهِ الرُّسُلُ أَفَإِن مَّاتَ
أَوْ قُتِلَ انقَلَبْتُمْ عَلَى أَعْقَابِكُمْ وَمَن يَنقَلِبُ عَلَى عَقِبَيْهِ فَلَن يَضُرَّ اللَّهَ شَيْئًا
وَسَيَجْزِي اللَّهُ الشَّاكِرِينَ এবং মুহাম্মাদ রাসূল ব্যতীত কিছুই নয়, নিশ্চয়ই তার
পূর্বে রাসূলগণ বিগত হয়েছে, অনন্তর যদি তার মৃত্যু হয় অথবা সে নিহত হয়
তাহলে কি তোমরা পশ্চাদপদে ফিরে যাবে? এবং যে কেহ পশ্চাদপদে ফিরে
যায় তাতে সে আল্লাহর কোনই অনিষ্ট করবেনা এবং আল্লাহ কৃতজ্ঞগণকে
পুরস্কার প্রদান করেন - এ আয়াতটি পাঠ করেন। জনগণের অনুভূতি এই হয়
যে, আয়াতটি যেন তখনই অবতীর্ণ হল। তখন তো প্রত্যেকের মুখেই আয়াতটি
উচ্চারিত হল এবং তাদের দৃঢ় বিশ্বাস জন্মাল যে, মহানাবী মুহাম্মাদ সাল্লাল্লাহু
'আলাইহি ওয়া সাল্লাম আর এ জগতে নেই। আবূ বাকরের (রাঃ) মুখে এ
আয়াতটির পাঠ শ্রবণ করে উমারের (রাঃ) পা দু'টি যেন ভেঙ্গে পড়ল এবং তিনি
মাটিতে বসে পড়েন। (ফাতহুল বারী ৭/৭৫১) তাঁরও পূর্ণ বিশ্বাস হল যে, প্রিয়
নাবী মুহাম্মাদ সাল্লাল্লাহু 'আলাইহি ওয়া সাল্লাম এ নশ্বর জগত হতে বিদায় গ্রহণ
করেছেন। অতঃপর আল্লাহ সুবহানাহু ওয়া তা'আলা বলেনঃ