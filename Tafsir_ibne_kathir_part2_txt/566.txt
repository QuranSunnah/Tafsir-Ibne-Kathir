সূরা ৫ : মায়িদাহ,
৫৬৬
পারা ৬
وَ مَا أَكَلَ السَّبُعُ এ অংশের ব্যাখ্যায় তাফসীরকারকগণ বলেন যে, সিংহ,
নেকড়ে বাঘ, চিতা বাঘ বা কুকুর যে জন্তুকে আক্রমণ করে এবং ওর কিছু অংশ
খেয়ে ফেলার কারণে ওটা মারা যায় তা খাওয়া হারাম। যদিও আঘাতের কারণে
রক্ত প্রবাহিত হয় এবং উক্ত আঘাত জন্তু যবাহ করার স্থানে লাগে তবুও আলেমদের
ইজমা অনুযায়ী উক্ত জন্তু খাওয়া হালাল নয়। যদি হিংস্র জন্তু ছাগল, উট, গরু বা
এ জাতীয় কোন জন্তুকে মেরে কিছু অংশ খেয়ে ফেলতো তবুও অজ্ঞতার যুগের
লোকেরা উক্ত জন্তুর বাকী অংশ খেতো। কিন্তু আল্লাহ সুবহানাহু ওয়া তা'আলা
মু'মিনদের জন্য ওটা হারাম করে দেন।
আলী ইব্‌ন আবী তালহা (রহঃ) إِلَّا مَا ذَكَّيْتُمْ আয়াতাংশ সম্পর্কে বলেন,
ইব্‌ন আব্বাস (রাঃ) মন্তব্য করেছেন إِلَّا مَا ذَكَّيْتُمْ অর্থ হল দম আটকিয়ে পড়া,
প্রহারে আহত, পতনে ও শিং-এর আঘাতে এবং জন্তুর আক্রমণে মৃতপ্রায় জন্তুকে
যদি জীবিতাবস্থায় পাওয়া যায় ও তাকে যবাহ করা যায় তাহলে তা খাওয়া হালাল।
সাঈদ ইব্‌ন যুবাইর (রহঃ), হাসান বাসরী (রহঃ) এবং সুদ্দীও (রহঃ) অনুরূপ
বর্ণনা করেছেন। (তাবারী ৯/৫০৪) ইন জারীর (রহঃ) আলী (রাঃ) হতে বর্ণনা
করেন যে, তিনি বলেছেন: যদি তোমরা প্রহারে, পতনে বা শিংয়ের আঘাতে
মৃতপ্রায় জন্তুকে হাত বা পা নড়া-চড়া অবস্থায় পাও তাহলে ওকে যবাহ করে খাও।
(তাবারী ৯/৫০৩) তাউস (রহঃ), হাসান বাসরী (রহঃ), কাতাদাহ (রহঃ),
উবাইদ ইব্‌ন উমাইর (রহঃ), যাহহাক (রহঃ) এবং আরও অনেকের মতে, যদি
যবাহ করার পর জন্তু তার কোন অংশকে নাড়ে এবং যবাহ করার পরও বুঝা যায়
যে, ওর প্রাণ আছে তাহলে তা খাওয়া হালাল। (তাবারী ৯/৫০৪)
সহীহ বুখারী ও মুসলিম উভয় গ্রন্থেই রাফে ইব্‌ন খুদাইজ (রাঃ) হতে বর্ণিত
আছে যে, তিনি রাসূলুল্লাহ সাল্লাল্লাহু 'আলাইহি ওয়া সাল্লামকে জিজ্ঞেস করেন :
আমরা আশংকা করি যে, আগামীকাল শত্রুর সম্মুখীন হতে পারি। এমতাবস্থায়
আমাদের সাথে যদি কোন ছুরি না থাকে তাহলে বাঁশের ধারাল অংশ দ্বারা
আমরা যবাহ করতে পারব কি? উত্তরে রাসূলুল্লাহ সাল্লাল্লাহু 'আলাইহি ওয়া
সাল্লাম বললেনঃ
'যদি রক্ত প্রবাহিত হয় এবং যবাহ করার সময় আল্লাহর নাম নেয়া হয় তাহলে
তোমরা ঐ জন্তু খাও। কিন্তু দাঁত বা নখ দ্বারা কোন জন্তু যবাহ করা যাবেনা।
আর এর কারণ সম্পর্কে আমি তোমাদেরকে এই বলি যে, দাঁত হচ্ছে হাড় স্বরূপ,