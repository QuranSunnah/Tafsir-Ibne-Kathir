সূরা ৪: নিসা,
৫৪৬
পারা ৬
কিভাবে বন্টিত হবে? সে সময় আল্লাহ তা'আলা ফারায়েযের আয়াত অবতীর্ণ
করেন।' (আহমাদ ৩/২৯৮, ফাতহুল বারী ১২/২৬, মুসলিম ৩/১২৩৫)
অন্য বর্ণনায়ও এ আয়াতটিই অবতীর্ণ হওয়ার কথা রয়েছে। (ফাতহুল বারী
১২/৫, মুসলিম ৩/১২৩৫, আবূ দাউদ ৩/৩০৮, তিরমিযী ৬/২৭৩, নাসাঈ
৪/৫৯, ইব্‌ন মাজাহ ১/৪৬২)
প্রথমে এটা বর্ণিত হয়েছে যে, 'কালালাহ' শব্দটি إكليل শব্দ হতে নেয়া
হয়েছে যা চতুর্দিক হতে মাথাকে ঘিরে থাকে। অধিকাংশ আলেমের মতে
'কালালাহ' ঐ মৃত ব্যক্তিকে বলা হয় যার সন্তান কিংবা মা-বাবা না থাকে। আবার
কারও কারও উক্তি এও আছে যে, যার সন্তান না থাকে। যেমন এ আয়াতে রয়েছে
لَيْسَ لَهُ وَلَدٌ :
উমার ইবন খাত্তাবের (রাঃ) সামনে যেসব জটিল প্রশ্ন এসেছিল তন্মধ্যে এটিও ছিল
একটি। যেমন সহীহ বুখারী ও সহীহ মুসলিমে রয়েছে, উমার (রাঃ) বলেন: 'তিনটি
বিষয় সম্বন্ধে আমার এ আকাংখা রয়ে গেল যে, রাসূলুল্লাহ সাল্লাল্লাহু 'আলাইহি ওয়া
সাল্লাম যদি ঐ সব ব্যাপারে আমাদের নিকট কোন কিছু বর্ণনা করতেন তাহলে আমরা
ঐ সিদ্ধান্ত মেনে চলতাম। ঐগুলি হচ্ছে রেখে যাওয়া সম্পদে দাদার উত্তরাধিকার,
কালালাহ এবং সুদের অধ্যায়সমূহ। (ফাতহুল বারী ১/৪৮, মুসলিম ৪/২৩২২) অন্য
বর্ণনায় রয়েছে যে, উমার (রাঃ) বলেন: আমি রাসূলুল্লাহ সাল্লাল্লাহু 'আলাইহি ওয়া
সাল্লামকে 'কালালাহ' সম্বন্ধে যত প্রশ্ন করেছি অন্য কোন মাসআলা সম্বন্ধে ততো প্রশ্ন
করিনি। অবশেষে রাসূলুল্লাহ সাল্লাল্লাহু 'আলাইহি ওয়া সাল্লাম আমার বক্ষে স্বীয়
আঙ্গুলির দ্বারা আঘাত করে আমাকে বলেন : 'তোমার জন্য গ্রীষ্মকালের আয়াতটিই
যথেষ্ট যা সূরা নিসার শেষে রয়েছে।' (আহমাদ ১/২৬) ইমাম মুসলিম (রহঃ) এ
বিষয়ে বিশদ আলোচনা করেছেন। (হাদীস নং ৩/১২৩৬)
৪: ১৭৬ নং আয়াতের ব্যাখ্যা
এ আয়াতে مَلَكَ শব্দের অর্থ হচ্ছে مَاتَ অর্থাৎ মরে গেছে। যেমন আল্লাহ
তা'আলা বলেনঃ
كُلِّ شَيْءٍ هَالِكٌ إِلَّا وَجْهَهُ
আল্লাহর সত্তা ব্যতীত সব কিছু ধ্বংসশীল। (সূরা কাসাস, ২৮ : ৮৮) অন্য
আয়াতে রয়েছেঃ