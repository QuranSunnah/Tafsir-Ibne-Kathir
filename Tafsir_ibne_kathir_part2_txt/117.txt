সূরা ৩ : আলে ইমরান,
১১৭
পারা ৩
শপথ করে কারও সম্পদ নিজের করে নিবে সে যখন আল্লাহ তা'আলার সাথে
সাক্ষাৎ করবে তখন আল্লাহ সুবহানাহু ওয়া তা'আলা তার প্রতি রাগান্বিত হবেন।'
অতঃপর রাসূলুল্লাহ সাল্লাল্লাহু 'আলাইহি ওয়া সাল্লাম এ আয়াতটি পাঠ করেন।
তখন ইমরুল কায়েস বলে : 'হে আল্লাহর রাসূল সাল্লাল্লাহু 'আলাইহি ওয়া সাল্লাম!
যদি কেহ তার দাবী ছেড়ে দেয় তাহলে সে কি ধরনের প্রতিদান পাবে?' রাসূলুল্লাহ
সাল্লাল্লাহু 'আলাইহি ওয়া সাল্লাম বললেন : 'জান্নাত।' সে বলে : 'হে আল্লাহর
রাসূল! আপনি সাক্ষী থাকুন যে, আমি তাকে সমস্ত ভূমি ছেড়ে দিলাম।' (আহমাদ
৪/১৯১, নাসাঈ ৩/৪৮৬)
(৩) ইমাম আহমাদ (রহঃ) আবদুল্লাহ (রাঃ) হতে বর্ণনা করেন যে, রাসূল
সাল্লাল্লাহু 'আলাইহি ওয়া সাল্লাম বলেছেন: 'যে ব্যক্তি কারও সম্পদ ছিনিয়ে নেয়ার
উদ্দেশে মিথ্যা শপথ করে, সে যখন আল্লাহ সুবহানাহু ওয়া তা'আলার সাথে
সাক্ষাৎ করবে তখন আল্লাহ তা'আলা তাঁর প্রতি অত্যন্ত ক্রোধান্বিত হবেন।'
আআস (রাঃ) বলেন: আল্লাহর শপথ! এটা আমারই সম্বন্ধে। আমার ও একজন
ইয়াহুদীর মধ্যে ভাগে এক খণ্ড ভূমি ছিল। সে আমার অংশ অস্বীকার করে বসে।
আমি ঘটনাটি রাসূলুল্লাহ সাল্লাল্লাহু 'আলাইহি ওয়া সাল্লামের নিকট বর্ণনা করি।
তিনি আমাকে বললেন : 'তোমার নিকট কোন প্রমাণ আছে কি?' আমি বললামঃ
না। তিনি ইয়াহুদীকে শপথ করতে বলেন। আমি বললামঃ হে আল্লাহর রাসূল! এ
ব্যক্তি শপথ করে আমার সম্পদ নিয়ে যাবে। তখন আল্লাহ তা'আলা এ আয়াত
অবতীর্ণ করেন। (আহমাদ ১/৩৭৯, ফাতহুল বারী ৫/৩৩৬, মুসলিম ১/১২২)
(৪) মুসনাদ আহমাদে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লা
'বলেছেন: 'তিন ব্যক্তির সঙ্গে মহান আল্লাহ কিয়ামাতের দিন কথা বলবেননা,
তাদের দিকে তাকাবেননা এবং তাদেরকে পবিত্র করবেননা', আর তাদের জন্য
রয়েছে বেদনাদায়ক শাস্তি। (১) প্রথম ঐ ব্যক্তি যার নিকট প্রয়োজনের অতিরিক্ত
পানি রয়েছে কিন্তু কোন মুসাফিরকে সে তা প্রদান করেনা। (২) দ্বিতীয় ঐ ব্যক্তি
যে আসরের পরে মিথ্যা শপথ করে স্বীয় সম্পদ বিক্রি করে। (৩) তৃতীয় ঐ ব্যক্তি
যে মুসলিম শাসকের হাতে বাইআত গ্রহণ করে, অতঃপর যদি শাসক তাকে সম্পদ
প্রদান করেন তাহলে সে বাইআত পূরা করে এবং সম্পদ না দিলে তা পূরা
করেনা।' (আহমাদ ২/৪৮০, আবূ দাউদ ৩/৭৪৯, তিরমিযী ৫/২১৮) ইমাম
তিরমিযী (রহঃ) এটিকে হাসান সহীহ বলেছেন।