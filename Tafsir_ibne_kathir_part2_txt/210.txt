সূরা ৩ : আলে ইমরান,
২১০
পারা ৪
অবস্থানকারীদের জন্য তিনি স্বীয় নাবীর অন্তরকে কোমল করে দিয়েছেন। তাঁর
অনুকম্পা না হলে তাঁর নাবীর হৃদয় এত কোমল হতনা । হাসান বাসরী (রহঃ) বলেন
: এটাই রাসূলুল্লাহ সাল্লাল্লাহু 'আলাইহি ওয়া সাল্লামের চরিত্র যার উপর তিনি প্রেরিত
হয়েছেন। যেমন এক জায়গায় আল্লাহ সুবহানাহু ওয়া তা'আলা বলেনঃ
لَقَدْ جَاءَكُمْ رَسُولٌ مِّنْ اَنْفُسِكُمْ عَزِيزٌ عَلَيْهِ مَا عَنِتُمْ حَرِيصٌ عَلَيْكُمْ
بِالْمُؤْمِنِينَ رَءُوفٌ رَّحِيمٌ
তোমাদের নিকট আগমন করেছে তোমাদেরই মধ্যকার এমন একজন রাসূল
যার কাছে তোমাদের ক্ষতিকর বিষয় অতি কষ্টদায়ক মনে হয়, যে হচ্ছে
তোমাদের খুবই হিতাকাংখী, মু'মিনদের প্রতি বড়ই স্নেহশীল, করুণা পরায়ণ।
(সূরা তাওবাহ, ৯ : ১২৮) মুসনাদ আহমাদে রয়েছে, রাসূলুল্লাহ সাল্লাল্লাহু
'আলাইহি ওয়া সাল্লাম আবূ উমামা বাহেলীর (রাঃ) হাত ধরে বলেন, 'হে আবূ
উমামা! কতক মু'মিন এমন আছে যাদের জন্য আমার হৃদয় স্পন্দিত হয়'।
ইরশাদ হচ্ছেঃ
وَلَوْ كُنتَ فَظًّا غَلِيظَ الْقَلْبِ لأَنفَضُّوا مِنْ حَوْلِكَ
কঠোর হৃদয় বিশিষ্ট হতে তাহলে মানুষ তোমার চতুষ্পার্শ্ব হতে বিক্ষিপ্ত ও বিচ্ছিন্ন
হয়ে পড়ত এবং তোমাকে পরিত্যাগ করত। কিন্তু আল্লাহ তা'আলা তাদের অন্তরে
তোমার প্রতি ভালবাসা স্থাপন করেছেন। আর এজন্য তাদের দিক হতে তোমাকেও
প্রেম এবং নম্রতা দান করেছেন। আবদুল্লাহ ইব্‌ন আমর (রাঃ) বলেন, আমি
পূর্ববর্তী গ্রন্থসমূহেও রাসূলুল্লাহ সাল্লাল্লাহু 'আলাইহি ওয়া সাল্লামের গুণাবলী দেখেছি
যে, তিনি কর্কশভাষী, কঠিন হৃদয়, বাজারে গোলমালকারী এবং অন্যায়ের
প্রতিশোধ অন্যায় দ্বারা গ্রহণকারী ছিলেননা। বরং তিনি ছিলেন ক্ষমাকারী।
(ফাতহুল বারী ৮/৪৪৯)
সকলের সাথে পরামর্শ করা এবং তা মেনে চলা উচিত
উপরোক্ত আয়াতে তাঁকে নির্দেশ দেয়া হচ্ছে : فَاعْفُ عَنْهُمْ وَاسْتَغْفِرْ لَهُمْ
وَشَاوِرُهُمْ فِي الْأَمْرِ
হে নাবী! তুমি তাদেরকে ক্ষমা কর ও আল্লাহ সুবহানাহু ওয়া
তা'আলার নিকট তাদের জন্য ক্ষমা প্রার্থনা কর এবং সকল কাজে তাদের নিকট
পরামর্শ গ্রহণ কর। এ কারণেই সাহাবীগণকে তৃপ্তি দানের উদ্দেশে রাসূলুল্লাহ