সূরা ৪: নিসা,
৫১০
পারা ৬
তারা বলে ঃ ওহে, যার প্রতি কুরআন অবতীর্ণ হয়েছে! তুমি তো নিশ্চয়ই
উম্মাদ। (সূরা হিজর, ১৫ঃ ৬)
পূর্ণ ঘটনা এই যে, যখন আল্লাহ তা'আলা ঈসাকে (আঃ) নাবীরূপে প্রেরণ
করেন এবং তাঁকে বড় বড় মু'জিযা প্রদান করেন, যেমন জন্মান্ধকে চক্ষুদান করা,
শ্বেতকুষ্ঠ রোগীকে ভাল করে দেয়া, মৃতকে জীবিত করা, মাটি দ্বারা পাখি তৈরী
করে তার ভিতর ফুঁক দিয়ে তাকে জীবন্ত পাখি করে উড়িয়ে দেয়া ইত্যাদি, তখন
ইয়াহুদীরা (তাদের প্রতি আল্লাহর লা'নত বর্ষিত হোক) অত্যন্ত ক্ষিপ্ত হয় এবং তাঁর
বিরুদ্ধাচরণে উঠে পড়ে লেগে যায় ও সর্ব প্রকারের কষ্ট দিতে আরম্ভ করে। তারা
তাঁর জীবন দুর্বিসহ করে তোলে। কোন শহরে অনেক দিন ধরে নিরাপদে
অবস্থানও তাঁর ভাগ্যে জুটেনি। সারা জীবন তিনি মায়ের সঙ্গে বিভিন্ন স্থানে ভ্রমণের
অবস্থায় কাটিয়ে দেন। সে অবস্থায়ও তিনি নিশ্চিন্ত থাকতে পারেননি। ঐ যুগের
দামেস্কের বাদশাহর নিকট তিনি গমন করেন। সে বাদশাহ ছিল তারকা পূজক।
সে সময় ঐ মাযহাবের লোককে 'ইউনান' বলা হত। ইয়াহুদীরা এখানে এসে ঈসার
(আঃ) বিরুদ্ধে বাদশাহকে উত্তেজিত করে। তারা বলে, 'এ লোকটি বড়ই বিবাদী।
সে বিভেদ সৃষ্টি করছে এবং জনগণকে বিপথে চালিত করছে। প্রত্যহ নতুন নতুন
গণ্ডগোল সৃষ্টি করছে ও শান্তি ভঙ্গ করছে। সে জনগণের মধ্যে বিদ্রোহের আগুন
প্রজ্জ্বলিত করছে।'
বাদশাহ বাইতুল মুকাদ্দাসে অবস্থানরত স্বীয় শাসনকর্তার নিকট নির্দেশনামা
প্রেরণ করে যে, সে যেন ঈসাকে (আঃ) গ্রেফতার করে শূলে চড়িয়ে দেয় এবং
তাঁর মস্তকোপরি কাঁটার মুকুট পরিয়ে দেয় এবং এভাবে জনগণকে এ বিপদ থেকে
রক্ষা করে। বাদশাহর এ নির্দেশনামা পাঠ করে ঐ শাসনকর্তা ইয়াহুদীদের একটি
দলকে সঙ্গে নিয়ে ঐ ঘরটি অবরোধ করে যেখানে ঈসা (আঃ) অবস্থান
করছিলেন। সে সময় তাঁর সঙ্গে বারোজন বা তেরোজন অথবা সতের জন লোক
ছিল। ঐ দিন ছিল শুক্রবার। আসরের পর তারা ঐ ঘরটি অবরোধ করে। যখন
ঈসা (আঃ) অনুভব করেন যে, এখন হয় তারাই জোর করে ঘরে প্রবেশ করে
তাঁকে গ্রেফতার করে নিয়ে যাবে, না হয় তাঁকেই বাইরে যেতে হবে। তাই তিনি
স্বীয় সহচরদেরকে বলেন : 'তোমাদের মধ্যে কে এটা পছন্দ করবে যে, তার
উপর আমার সদৃশ আনয়ন করা হবে অর্থাৎ তার আকার আমার আকারের মত
হয়ে যাবে, অতঃপর সে তাদের হাতে গ্রেফতার হবে এবং আল্লাহ সুবহানাহু ওয়া
তা'আলা আমাকে মুক্তি দিবেন? আমি তার জন্য জান্নাতের যামিন হচ্ছি।' এ কথা
শুনে এক যুবক দাঁড়িয়ে গিয়ে বলেন : 'আমি এতে সম্মত আছি।' কিন্তু ঈসা