সূরা ৫ : মায়িদাহ,
৬০৩
পারা ৬
এখন ঐ আহাদ ও অঙ্গীকারের আলোচনা করা হচ্ছে যা আল্লাহ তা'আলা
ইয়াহুদীদের নিকট থেকে গ্রহণ করেছিলেন। সেই অঙ্গীকার এই যে, তারা সালাত
আদায় করবে, যাকাত দিবে, আল্লাহর রাসূলদের সত্যতা স্বীকার করবে, তাদের
সাহায্য সহযোগিতা করবে এবং আল্লাহর সন্তুষ্টির কাজে নিজেদের সম্পদ খরচ
করবে। তারা যদি এ সব কিছু পালন করে তাহলে আল্লাহর সাহায্য সহায়তা
তাদের সাথে থাকবে, তাদের পাপরাশি ক্ষমা করে দেয়া হবে এবং তাদের
জান্নাতে প্রবেশ করানো হবে। আর তাদের মনোবাঞ্ছা পূর্ণ করা হবে এবং তাদের
ভয়-ভীতি দূর হয়ে যাবে।
ইয়াহুদীদের ওয়াদা ভঙ্গ করার পরিণাম
فَمَنْ كَفَرَ بَعْدَ ذَلِكَ مِنْكُمْ فَقَدْ ضَلَّ سَوَاءَ السَّبِيلِ
তারা যদি এ অঙ্গীকারের পরও তা থেকে ফিরে যায় এবং ওগুলি পালন না করে
তাহলে অবশ্যই তারা সত্য পথ থেকে দূরে সরে পড়বে এবং বিভ্রান্ত হয়ে যাবে।
সুতরাং হলও তাই। فَبِمَا نَقْضِهِمْ مِيثَاقَهُمْ لَعَنْهُمْ তারা অঙ্গীকার ভেঙ্গে দিল
এবং ওয়াদা খেলাফ করল। তখন তাদের উপর আল্লাহর লা'নত বর্ষিত হল, তারা
হিদায়াত থেকে দূরে সরে পড়ল, وَجَعَلْنَا قُلُوْبَهُمْ قُسِيَةً তাদের অন্তর কঠিন
হয়ে গেল, তারা ওয়াজ-নাসীহাতে মোটেই উপকৃত হলনা, তাদের বিবেক-বুদ্ধি
বিগড়ে গেল, يُحَرِّفُوْنَ الْكَلِمَ عَنْ مَّوَاضِعِهِ আল্লাহর কথাকে তারা হেরফের
করতে লাগল এবং ভুল ও মনগড়া ব্যাখ্যা দিতে লাগল। কালামুল্লাহর প্রকৃত ভাবার্থ
যা হবে তা পরিবর্তন করে অন্য ভাবার্থ বুঝতে ও বুঝাতে লাগল এবং আল্লাহর নাম
নিয়ে ঐ সব মাসআলা বর্ণনা করতে লাগল যা আল্লাহ বলেননি। নাবী সাল্লাল্লাহু
'আলাইহি ওয়া সাল্লামকে বলা হচ্ছেঃ
فَاعْفُ عَنْهُمْ وَاصْفَحُ তুমি তাদেকে ক্ষমা ও মার্জনা করতে থাক। তাদের
সাথে এরূপ ব্যবহার করা উত্তম হবে। সালাফগণের কেহ কেহ বলেছেন: 'যে
ব্যক্তি তোমার সাথে আল্লাহর নাফরমানীমূলক ব্যবহার করে, তুমি তাকে আল্লাহর
আনুগত্যের প্রতি আহ্বান কর।' এতে যৌক্তিকতা ও পরিণামদর্শিতা এই রয়েছে
যে, ফলে সে হয়তো ইসলামের প্রতি আকৃষ্ট হবে এবং আল্লাহ তাকে হিদায়াত
নসীব করবেন। ইরশাদ হচ্ছেঃ