--- OCR Start ---
সূরা ৪: নিসা,
৩৬৭
পারা ৫
একজন। তখন উমার (রাঃ) তাকে ছেড়ে দেন। তিনি এখান হতে রওয়ানা হয়ে
'হিমস' পৌঁছেন। সেখানে তিনি শুনতে পান যে, তাঁরই বংশের একজন লোক এ
আয়াতটি (৪: ৪৭) পাঠ করছেন। তাঁর পাঠ শেষ হলে কা'ব (রহঃ) ভয় করেন
যে, এ আয়াতে যাদেরকে এ শাস্তি প্রদানের ভয় দেখানো হয়েছে তিনিও তাদের
অন্তর্ভুক্ত হয়ে যান কিনা এবং না জানি তার আকারই বিকৃত হয়ে যায়। সুতরাং
তৎক্ষণাৎ তিনি বলে উঠেন : يَا رَبِّ اَسْلَمْتُহে আমার রাব্ব! আমি ইসলাম গ্রহণ
করলাম।' অতঃপর তিনি হিম্স হতেই স্বীয় দেশ ইয়ামানে ফিরে আসেন। এখানে
এসে তিনি স্বপরিবারে মুসলিম হয়ে যান। (তাবারী ৮/৪৪৬) অতঃপর বলা হচ্ছেঃ
أَوْ نَلْعَنَهُمْ كَمَا لَعَنَّا أَصْحَابَ السَّبْتِ
(শনিবারীয়দের) প্রতি যেরূপ অভিসম্পাত করেছিলাম তদ্রুপ তাদের প্রতিও
অভিসম্পাত করি। অর্থাৎ যারা কৌশল করে শনিবার দিন মৎস শিকার করেছিল,
অথচ সে দিন তাদেরকে মৎস শিকার করতে নিষেধ করা হয়েছিল। যার প্রতিফল
স্বরূপ তারা বানর ও শূকরে পরিণত হয়েছিল। এর বিস্তারিত ঘটনা ইন্‌শাআল্লাহ
সূরা আ'রাফে আসবে। এরপর বলা হচ্ছেঃ
وَكَانَ أَمْرُ اللَّهِ مَفْعُولاً আল্লাহর আদেশ সুসম্পন্ন হয়েই থাকে। তিনি যখন
কোন নির্দেশ দেন তখন এমন কেহ নেই যে, তাঁর আদেশের বিরুদ্ধাচরণ করে বা
তাকে বাধা প্রদান করে।
তাওবাহ করা ব্যতীত আল্লাহ শির্ক ক্ষমা করেননা
এরপরে আল্লাহ সুবহানাহু ওয়া তা'আলা বলেন : لَا يَغْفِرُ أَن يُشْرَكَ بِهِ আল্লাহ
তা'আলা তার সাথে অংশীস্থাপনকারীর পাপ ক্ষমা করেননা। অর্থাৎ যে ব্যক্তি
আল্লাহ তা'আলার সঙ্গে এমন অবস্থায় সাক্ষাৎ করে যে, সে মুশরিক, তার জন্য
ক্ষমার দরজা বন্ধ। وَيَغْفِرُ مَا دُونَ ذَلِكَ لِمَن يَشَاء এ পাপ ছাড়া অন্য পাপ যত
বেশি হোক না কেন তিনি ইচ্ছা করলে ক্ষমা করতে পারেন। এ পবিত্র আয়াত
সম্পর্কে বহু হাদীস রয়েছে। আমরা এখানে কিছু কিছু বর্ণনা করছি।
মুসনাদ আহমাদে আবূ যার (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : আল্লাহ তা'আলা বলেন, 'হে আমার বান্দা!
--- OCR End ---