--- OCR Start ---
সূরা ৩ : আলে ইমরান,
১৫৯
পারা ৪
সৃষ্টি কর।' (তাবারী ৭/১০২) ইমাম ইব্‌ন জারীর (রহঃ) বলেন, 'গ্রন্থ প্রাপ্তগণ ঐ সব
কাজ পরিত্যাগ করেছিল বলেই আল্লাহ সুবহানাহু ওয়া তা'আলা স্বীয় কালামে
তাদেরকে নিন্দা করেছেন। যেমন আল্লাহ তা'আলা বলেনঃ
كَانُوا لَا يَتَنَاهَوْنَ عَنْ مُّنْكَرٍ فَعَلُوهُ
তারা যে অন্যায় কাজ করেছিল তা হতে একে অপরকে নিষেধ করতনা।
(সূরা মায়িদাহ, ৫ : ৭৯) যেহেতু উপরোক্ত আয়াতে বিশ্বাস স্থাপনকারীদের
প্রশংসা ও গুণাবলী বর্ণনা করা হয়েছে, তাই পরে গ্রন্থধারীদের নিন্দা করা হচ্ছে।
আল্লাহ তা'আলা বলেনঃ
MPEG ٩ لَكَانَ خَيْرًا لَّهُم مِّنْهُمُ الْمُؤْمِنُونَ وَأَكْثَرُهُمُ الْفَاسِقُونَ
আমার শেষ নাবীর উপর বিশ্বাস স্থাপন করত তাহলে তারাও এ মর্যাদা লাভ
করত। কিন্তু তাদের অধিকাংশ অবিশ্বাস, দুষ্কার্য ও অবাধ্যতার উপরই প্রতিষ্ঠিত।
তবে তাদের মধ্যে কতক লোক ঈমানদারও রয়েছে।
মুসলিমদের জন্য সুখবর যে, তারা
আহলে কিতাবদের উপর প্রভাব বিস্তার করবে
অতঃপর আল্লাহ তা'আলা মুসলিমদেরকে শুভ সংবাদ দিচ্ছেনঃ
لَن يَضُرُّوكُمْ إِلَّا أَذًى وَإِن يُقَاتِلُوكُمْ يُوَلُّوكُمُ الْأَدْبَارَ ثُمَّ لَا يُنصَرُونَ
হতবুদ্ধি ও চিন্তিত হয়ে পড়না, আল্লাহ তা'আলা তোমাদেরকে তোমাদের
বিরুদ্ধবাদীদের উপর জয়যুক্ত করবেন। যেমন আল্লাহ তা'আলা খাইবারের যুদ্ধে
তাদেরকে পর্যুদস্ত করেন এবং এর পূর্বে মাদীনার বানু কাইনুকা, বানূ নাযীর এবং বানূ
কুরাইযাকেও লাঞ্ছিত ও পরাভূত করেছিলেন। অনুরূপভাবে সিরিয়ার খৃষ্টানরা
সাহাবীগণের (রাঃ) সময়ে পরাজিত হয়েছিল এবং সিরিয়া সম্পূর্ণরূপে তাদের হাতছাড়া
হয়ে যায় এবং চিরদিনের জন্য মুসলিমদের অধিকারে এসে পড়ে। সেখানে এক
সত্যপন্থী দল ঈসার (আঃ) আগমন পর্যন্ত সত্যের উপর প্রতিষ্ঠিত থাকবে।
ঈসা (আঃ) এসে ইসলাম ধর্ম এবং মুহাম্মাদ সাল্লাল্লাহু 'আলাইহি ওয়া
সাল্লামের শারীয়াত অনুযায়ী নির্দেশ দান করবেন এবং ক্রুশ ভেঙ্গে ফেলবেন,
শূকরকে হত্যা করবেন, জিযিয়া কর গ্রহণ করবেননা এবং শুধুমাত্র ইসলামই
কবুল করবেন। অতঃপর আল্লাহ তা'আলা বলেন : 'তাদের প্রতি লাঞ্ছনা ও
হীনতা নিক্ষিপ্ত হয়েছে। কোন জায়গায়ই তাদের নিরাপত্তা ও সম্মান নেই, তবে
--- OCR End ---