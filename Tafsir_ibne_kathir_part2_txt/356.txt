সূরা ৪: নিসা,
৩৫৬
পারা ৫
(আহমাদ ৩/১৪২, ফাতহুল বারী ১/৩৭৭, নাসাঈ ১/২১৫) হাদীসের কতক
শব্দ এও রয়েছে:
'সে চায় ক্ষমা প্রার্থনা করতে কিন্তু হয়তো তার মুখ দিয়ে বিপরীত কথা বেরিয়ে
যাবে।' (ফাতহুল বারী ১/৩৭৫)
এবারে বলা হচ্ছে : وَلَا جُنُبًا إِلَّا عَابِرِى سَبِيلٍ حَتَّى تَغْتَسِلُواْ অপবিত্র
ব্যক্তিও যেন গোসল করার পূর্বে সালাতের নিকটবর্তী না হয়। তবে হ্যাঁ, অতিক্রম
করা হিসাবে মাসজিদের ভিতর দিয়ে গমন করা জায়িয। ইব্‌ন আব্বাস (রাঃ)
বলেন যে, এরূপ অপবিত্র অবস্থায় মাসজিদের ভিতরে যাওয়া জায়িয নয়, তবে
মাসজিদের একদিক দিয়ে প্রবেশ করে অন্য দিক দিয়ে বেরিয়ে যাওয়ায় কোন
দোষ নেই। মাসজিদে বসতে পারবেনা। (তাবারী ৮/৩৮২)
ইব্‌ন আবী হাতিম (রহঃ) বলেন যে, আবদুল্লাহ ইব্‌ন মাসউদ (রাঃ), আনাস
(রাঃ), আবূ উবাইদা (রাঃ), সাঈদ ইব্‌ন মুসাইয়্যাব (রহঃ) আবূ আদদুহা (রহঃ),
'আতা (রহঃ), মুজাহিদ (রহঃ), মাসরুক (রহঃ), ইবরাহীম নাখঈ (রহঃ), যায়িদ
ইব্‌ন আসলাম (রহঃ), আবূ মালিক (রহঃ), আমর ইব্‌ন দিনার (রহঃ), হাকাম
ইব্‌ন উতাইবাহ (রহঃ) ইকরিমাহ (রহঃ), হাসান বাসরী (রহঃ), ইয়াহইয়া ইন
সাঈদ আল-আনসারী (রহঃ), ইন্ন শিহাব (রহঃ) এবং কাতাদাহও (রহঃ) অনুরূপ
বর্ণনা করেছেন। (তাবারী ৮/৩৮১-৩৮৪)
ইয়াযীদ ইব্‌ন আবূ হাবীব (রহঃ) বলেন যে, কিছু আনসার যারা মাসজিদের
চতুর্দিকে বাস করতেন, তারা অপবিত্র হলে বাড়ীতে হয়তো পানি থাকতনা, আর
তাদের ঘরের দরজা মাসজিদের সাথে সংযুক্ত থাকত, তাদেরকে অনুমতি দেয়া
হয় যে, তারা ঐ অবস্থায়ই মাসজিদের ভিতর দিয়ে গমন করতে পারেন।
(তাবারী ৮/৩৮৪)
সহীহ বুখারীতে এ কথা স্পষ্টভাবে বর্ণিত রয়েছে যে, লোকদের ঘরের দরজা
মাসজিদেই ছিল। যেমন রাসূলুল্লাহ সাল্লাল্লাহু 'আলাইহি ওয়া সাল্লাম স্বীয় মৃত্যু
শয্যার সময় বলেন : শুধুমাত্র আবূ বাকরের (রাঃ) দরজাটি বাদে 'মাসজিদে
যেসব লোকের দরজা রয়েছে সবগুলি বন্ধ করে দাও। (ফাতহুল বারী ১/৬৬৫)
এর দ্বারা এটাও জানা যায় যে, রাসূলুল্লাহ সাল্লাল্লাহু 'আলাইহি ওয়া সাল্লামের
ইন্তিকালের পর তাঁর স্থলাভিষিক্ত আবূ বাকরই (রাঃ) হবেন এবং তাঁর প্রায় সব
সময় মাসজিদে যাতায়াতের প্রয়োজন হবে যেন তিনি মুসলিমদের গুরুত্বপূর্ণ
বিষয়সমূহ মীমাংসা করতে পারেন। এ জন্যই রাসূলুল্লাহ সাল্লাল্লাহু 'আলাইহি ওয়া
সাল্লাম সমস্ত দরজা বন্ধ করে আবূ বাকরের (রাঃ) দরজা খুলে রাখতে নির্দেশ দেন।