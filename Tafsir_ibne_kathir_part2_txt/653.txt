--- OCR Start ---
সূরা ৫ : মায়িদাহ,
৬৫৩
পারা ৬
দিয়েছিলেন যাতে তারা স্বীকার করতে ও মানতে বাধ্য হয় যে, তাদের তাওরাতে
ঐ আইন রয়েছে যা তারা যোগসাজশ করে লুকিয়ে রেখেছিল, অস্বীকার করেছিল
এবং চিরদিনের জন্য তা আর চালু না করার জন্য বদ্ধপরিকর ছিল। তারা যে ভুল
করেছিল তাও মেনে নিতে বাধ্য হল, যদিও সঠিক জ্ঞান তাদের আগে থেকেই
ছিল। তারা তো রাসূল সাল্লাল্লাহু 'আলাইহি ওয়া সাল্লামের কাছে এই মনোবৃত্তি,
অভিলাষ ও ঔদ্ধত্য নিয়ে বিচারের জন্য গিয়েছিল যে, তারা যে অভিমত ব্যক্ত
করবে, রাসূল সাল্লাল্লাহু 'আলাইহি ওয়া সাল্লাম সেই বিষয়ে তাদের মতের সাথে
একই মত পোষণ করবেন। তাদের উদ্দেশ্য এ ছিলনা যে, রাসূল সাল্লাল্লাহু
'আলাইহি ওয়া সাল্লাম সঠিক বিচার করবেন এবং তারাও ন্যায় বিচারের প্রত্যাশী
বলে তা মেনে নিবে।
অন্য সনদে বর্ণিত আছে যে, ইয়াহুদীরা বলেছিল, 'আমরা তো তাদের মুখে
চুনকালি মাখিয়ে এবং কিছু মারপিট করে ছেড়ে দেই।' অতঃপর রজমের আয়াত
প্রকাশ হওয়ার পর তারা বলে, ‘রয়েছে তো এ হুকুমই, কিন্তু আমরা তা গোপন
রেখেছিলাম।' যে পাঠ করেছিল সে'ই রজমের আয়াতের উপর হাত রেখে
দিয়েছিল। যখন তার হাত সরিয়ে ফেলা হল তখন রজমের আয়াত প্রকাশ হয়ে
পড়ল। এ দু'জনের উপর রজম কার্যকরকারীদের মধ্যে আবদুল্লাহ ইব্‌ন উমারও
(রাঃ) বিদ্যমান ছিলেন।
ঐ ইয়াহুদীরা সরল মনে রাসূলুল্লাহ সাল্লাল্লাহু 'আলাইহি ওয়া সাল্লামের নিকট
আসেনি যে, তাঁর নির্দেশ মোতাবেক কাজ করবে। বরং তাদের আগমনের
উদ্দেশ্য শুধু এই ছিল যে, তিনিও যদি তাদের ইজমা' মুতাবেক নির্দেশ দেন
তাহলে তারা মেনে নিবে, নচেৎ অন্য কিছুই মানবেনা। এ জন্যই আল্লাহ
সুবহানাহু ওয়া তা'আলা বলেন যে, তিনি যাকে পথভ্রষ্ট করতে চান তার সুপথ
প্রাপ্তি কোনক্রমেই সম্ভব নয়। তাদের অপবিত্র অন্তরকে পবিত্র করার আল্লাহর
ইচ্ছাই নেই। তারা দুনিয়ায়ও লাঞ্ছিত ও অপমানিত হবে এবং পরকালেও তাদের
জন্য রয়েছে ভীষণ শাস্তি।
বলা হচ্ছেঃ তারা মিথ্যা কথা কান লাগিয়ে শুনতে এবং হারাম বস্তু অর্থাৎ সুদ
খেতে অভ্যস্ত। সুতরাং কিরূপে তাদের অপবিত্র অন্তর পবিত্র হবে? আর তাদের
দু'আই বা আল্লাহ কি করে শুনবেন? হে নাবী! যদি তারা তোমার কাছে মীমাংসার
জন্য আসে তাহলে তাদের ফাইসালা করা না করার তোমার অধিকার রয়েছে।
তুমি যদি তাদের থেকে মুখ ফিরিয়ে নাও তথাপি তারা তোমার কোনই ক্ষতি
করতে পারবেনা। কেননা তাদের উদ্দেশ্য সত্যের অনুসরণ নয়, বরং নিজেদের
প্রবৃত্তির অনুসরণ। এখানে উল্লেখ করা প্রয়োজন যে, ইব্‌ন আব্বাস (রাঃ),
--- OCR End ---