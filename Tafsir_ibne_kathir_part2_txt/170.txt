সূরা ৩ : আলে ইমরান,
১৭০
পারা ৪
সেনাবাহিনী অত্যন্ত জাঁকজমকের সাথে মুকাবিলায় এগিয়ে আসে। তাদের সৈন্য
সংখ্য ছিল তিন হাজার। তাদের সঙ্গে দু'শটি সুসজ্জিত অশ্ব যেগুলো সময়ে কাজে
আসতে পারে বলে সঙ্গে রাখা হয়েছিল। তাদের ডান অংশে ছিলেন খালিদ ইব্‌ন
ওয়ালিদ এবং বাম অংশে ছিলেন ইকরিমাহ ইব্‌ন আবূ জাহল (এরা দু'জন পরে
মুসলিম হয়েছিলেন)। তাদের পতাকা বাহক ছিল বানু আবদুদ্দার গোত্র।
অতঃপর যুদ্ধ আরম্ভ হয়। যুদ্ধের বিস্তারিত ঘটনাবলী ঐ সম্পর্কীয় আয়াতগুলির
তাফসীরের সঙ্গে ইনশাআল্লাহ ক্রমাগত বর্ণিত হতে থাকবে। মোট কথা, এ
আয়াতে ওরই বর্ণনা হচ্ছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
মাদীনা হতে বের হয়ে সৈন্যগণকে যুদ্ধের যথাস্থানে নিযুক্ত করতে থাকেন।
সৈন্যশ্রেণীর ডান বাহু ও বাম বাহু নির্ধারণ করেন। আল্লাহ তা'আলা সমস্ত কথা
শুনে থাকেন এবং তিনি সকলের অন্তরের কথা জানেন।
বর্ণনাসমূহে রয়েছে যে, শুক্রবার রাসূলুল্লাহ সাল্লাল্লাহু 'আলাইহি ওয়া সাল্লাম
যুদ্ধের জন্য মাদীনা হতে বের হন। কুরআন কারীম ঘোষণা করছে, 'হে নাবী!
বিশ্বাসীদেরকে যুদ্ধার্থে যথাস্থানে সংস্থাপিত করার জন্য তুমি প্রভাতেই পরিজন হতে
বের হয়েছিলে।” তাহলে ভাবার্থ এই যে, শুক্রবার বের হয়ে তিনি শিবির স্থাপন
করেন এবং অন্যান্য কাজ-কর্ম শুরু হয় শনিবার। যাবির ইব্‌ন আবদুল্লাহ (রাঃ)
বলেন : ‘আয়াতটি আমাদের সম্বন্ধে অর্থাৎ বানূ হারিসা ও বানূ সালামাহ গোত্রদ্বয়
সম্বন্ধে অবতীর্ণ হয়। আমাদেরকে বলা হয়, 'তোমরা দু'টি দল কাপুরুষতা
প্রদর্শনের ইচ্ছা করেছিলে।' এতে আমাদের একটি দুর্বলতার বর্ণনা রয়েছে বটে,
কিন্তু এ আয়াতটিকে আমাদের পক্ষে অতি উত্তম বলে মনে করি। কেননা এ
আয়াতে এও বলা হয়েছে যে, আল্লাহ ঐ দলদ্বয়ের পৃষ্ঠপোষক ছিলেন। (ফাতহুল
বারী ৮/৬৩, মুসলিম ৪/১৯৪৮)
মুসলিমদেরকে বদরের যুদ্ধে বিজয়ী করার কথা
স্মরণ করিয়ে দেয়া হয়
وَلَقَدْ نَصَرَكُمُ اللَّهُ بِبَدْرٍ وَأَنتُمْ أَذِلَّةٌ
অতঃপর আল্লাহ তা'আলা বলেনঃ
তোমাদেরকে বদরের যুদ্ধেও বিজয়ী করেছি, অথচ তোমরা অতি অল্পসংখ্যক
ছিলে এবং তোমাদের আসবাবপত্রও ছিল অতি নগণ্য। বদরের যুদ্ধ হিজরী
দ্বিতীয় সনের ১৭ রামাযানুল মুবারাক রোজ শুক্রবার সংঘটিত হয়। ঐ দিনকেই
'ইয়াওমুল ফুরকান' বা পৃথককারী দিন বলা হয়। সেই দিন ইসলাম ও
মুসলিমদের বিজয় ও সম্মান লাভ হয় এবং শির্ক ধ্বংস হয়ে যায়, শিরকের স্থান