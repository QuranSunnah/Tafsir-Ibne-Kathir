সূরা ৫ : মায়িদাহ,
৭২২
পারা ৭
আলী ইব্‌ন আবী তালহা (রহঃ) বলেছেন যে, ইব্‌ন আব্বাসের (রাঃ) অভিমত
ইহাই। (তাবারী ১০/৫৬৫) সাঈদ ইব্‌ন যুবাইর (রহঃ) বলেছেন যে, রিজস' এর
অর্থ হচ্ছে পাপ বা অপরাধ। (তাবারী ৪/৩৩০) অন্য দিকে যায়িদ ইব্‌ন আসলাম
(রহঃ) বলেন যে, এর অর্থ হচ্ছে শাইতানী কাজ। (তাবারী ১০/৫৬৫)
⁶
فَاجْتَنِبُوهُ এর '৬' সর্বনামটি رِجْسٌ শব্দের দিকে প্রত্যাবর্তিত হয়েছে।
অর্থাৎ তোমরা এগুলো পরিত্যাগ কর।
لَعَلَّكُمْ تُفْلِحُونَ এ কথা দ্বারা আল্লাহ সুবহানাহু ওয়া তা'আলা স্বীয়
বান্দাদেরকে এসব কাজ পরিত্যাগ করার প্রতি উৎসাহ প্রদান করেছেন। অতঃপর
আল্লাহ তা'আলা বলেন : শাইতান তো ওটাই চায় যে, মদ ও জুয়া দ্বারা
তোমাদের পরস্পরের মধ্যে শত্রুতা ও হিংসা সৃষ্টি করে এবং আল্লাহর স্মরণ ও
সালাত থেকে তোমাদেরকে বিরত রাখে, সুতরাং এখনও কি তোমরা (এসব কাজ
থেকে) বিরত থাকবেনা? এ কথাগুলি আল্লাহ তা'আলার বান্দাদের প্রতি ভয়
প্রদর্শন ও সতর্কবাণী।
মদ হারাম হওয়া সম্পর্কে বর্ণিত বিভিন্ন হাদীস
ইমাম আহমাদ (রহঃ) আবূ হুরাইরাহ (রাঃ) হতে বর্ণনা করেছেন, তিনি
বলেছেন, মদ তিনবার হারাম করা হয়। যখন নাবী সাল্লাল্লাহু 'আলাইহি ওয়া
সাল্লাম মাদীনায় আগমন করেন সেই সময় মাদীনার লোকেরা মদ পান করত এবং
জুয়ার মাধ্যমে উপার্জিত সম্পদ ভোগ করত। ঐ সম্পর্কে তারা রাসূলুল্লাহ সাল্লাল্লাহু
'আলাইহি ওয়া সাল্লামকে জিজ্ঞেস করলে আল্লাহ তা'আলা নিম্নলিখিত আয়াত
অবতীর্ণ করেন:
يَسْتَلُونَكَ عَنِ الْخَمْرِ وَالْمَيْسِرِ قُلْ فِيهِمَا إِثْمٌ كَبِيرٌ وَمَنَافِعُ لِلنَّاسِ
মাদক দ্রব্য ও জুয়া খেলা সম্বন্ধে তারা তোমাকে জিজ্ঞেস করছে। তুমি বল ঃ
এ দু'টোর মধ্যে গুরুতর পাপ রয়েছে এবং কোন কোন লোকের (কিছু) উপকার
আছে, কিন্তু ও দু'টোর লাভ অপেক্ষা পাপই গুরুতর। (সূরা বাকারাহ, ২ঃ ২১৯)
তখন লোকেরা বলাবলি করতে লাগল : আল্লাহ তা'আলা এ দু'টো জিনিস
আমাদের উপর হারাম তো করলেননা। তিনি শুধু বললেন যে, এ দু'টো জিনিসে
আমাদের উপকার কম এবং ক্ষতি বেশী। সুতরাং তারা মদ পান করতেই থাকল।
কিন্তু একদিন এমন এলো যে, এক মুহাজির সাহাবী নেশা অবস্থায় সালাতে