সূরা ৪: নিসা,
৪০৭
পারা ৫
সন্তান-সন্ততি ইত্যাদি লাভ করে তাহলে তারা বলে, 'এটা আল্লাহ তা'আলার নিকট
হতে এসেছে।' وَإِنْ تُصِبْهُمْ سَيِّئَةٌ يَقُوْلُوا هَذِهِ مِنْ عِنْدِكَ আর যদি তাদের
উপর কোন অমঙ্গল নিপতিত হয় অর্থাৎ দুর্ভিক্ষ, মৃত্যু, সম্পদ ও সন্তানের স্বল্পতা
এবং ক্ষেত ও বাগানের ক্ষতি ইত্যাদি পৌঁছে যায় তখন তারা বলে, 'হে নাবী
সাল্লাল্লাহু 'আলাইহি ওয়া সাল্লাম! এটা আপনার কারণেই হয়েছে।' অর্থাৎ এটা
নাবী সাল্লাল্লাহু 'আলাইহি ওয়া সাল্লামের অনুসরণ এবং মুসলিম হওয়ার কারণেই
হয়েছে। ফিরাউনের অনুসারীরাও অমঙ্গলের বেলায় মূসা (আঃ) এবং তাঁর
অনুসারীদেরকে কু-লক্ষণ বলে অভিহিত করত। যেমন কুরআনুল হাকীমের এক
জায়গায় বলা হয়েছেঃ
ج
فَإِذَا جَاءَتْهُمُ الْحَسَنَةُ قَالُوا لَنَا هُذِهِ وَ اِنْ تُصِبْهُمْ سَيِّئَةٌ يَتَطَيَّرُوا
بِمُوسَى وَ مَنْ مَّعَهُ
যখন তাদের সুখ, শান্তি ও কল্যাণ হত তখন তারা বলত : এটা আমাদের
প্রাপ্য, আর যদি তাদের দুঃখ-দৈন্য ও বিপদাপদ হত তখন তারা ওটাকে মূসা ও
তার সঙ্গী সাথীদের মন্দ ভাগ্যের কারণ রূপে নিরূপণ করত। (সূরা আ'রাফ, ৭:
১৩১) অন্যত্র আল্লাহ তা'আলা বলেনঃ
وَ مِنَ النَّاسِ مَنْ يَعْبُدُ اللَّهَ عَلَى حَرْفٍ
মানুষের মধ্যে কেহ কেহ আল্লাহর ইবাদাত করে দ্বিধার সাথে। (সূরা হাজ্জ,
২২ : ১১) অতএব এখানেও এ মুনাফিকরা যারা বাহ্যিক মুসলিম, কিন্তু অন্তরে
ইসলামকে ঘৃণা করে তাদের নিকট যখন কোন অমঙ্গল পৌঁছে তখন তারা ঝট
করে বলে ফেলে যে, এ ক্ষতি ইসলাম গ্রহণের কারণেই হয়েছে।
তাই আল্লাহ সুবহানাহু ওয়া তা'আলা তাদের এ অপবিত্র কথা ও জঘন্য
বিশ্বাসের খণ্ডন করছেন যারা বলে : 'সবই আল্লাহর পক্ষ হতে এসেছে। তাঁর
ফাইসালা ও ভাগ্যলিখন প্রত্যেক ভাল-মন্দ, ফাসিক, ফাজির, মু'মিন এবং কাফির
সবার উপরেই জারী রয়েছে। ভাল ও মন্দ সবই তাঁর পক্ষ থেকেই হয়ে থাকে।'
তিনি তাদের সে উক্তি খণ্ডন করছেন যা তারা শুধুমাত্র সন্দেহ, অজ্ঞতা, নির্বুদ্ধিতা
এবং অত্যাচারের বশবর্তী হয়েই বলে থাকে। তিনি বলেন, তাদের কি হয়েছে যে,
কোন কথা বুঝার যোগ্যতা তাদের মধ্য হতে লোপ পাচ্ছে?