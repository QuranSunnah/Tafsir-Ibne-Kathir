--- OCR Start ---
সূরা ৫ : মায়িদাহ,
৫৯০
পারা ৬
পা ধৌত করার ব্যাপারে কয়েকটি হাদীস
আমীরুল মু'মিনীন উসমান ইব্‌ন আফফান (রাঃ), আমীরুল মু'মিনীন আলী
ইব্‌ন আবী তালিব (রাঃ) ইব্‌ন আব্বাস (রাঃ), মুআবিয়া (রাঃ) এবং মিকদাদ
ইন মা'দীকারবের (রাঃ) বর্ণনাগুলি ইতোপূর্বে বর্ণিত হয়েছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম উযূ করার সময় স্বীয় পদদ্বয় একবার, দু'বার বা
তিনবার ধুয়েছেন।
সহীহ বুখারী ও সহীহ মুসলিমে আবদুল্লাহ ইব্‌ন আমর (রাঃ) হতে বর্ণিত
আছে, তিনি বলেন : এক সফরে রাসূলুল্লাহ সাল্লাল্লাহু 'আলাইহি ওয়া সাল্লাম
আমাদের পিছনে রয়ে গিয়েছিলেন। যখন তিনি আগমন করেন তখন আমরা
তাড়াতাড়ি উযূ করছিলাম। আমরা তাড়াহুড়া করে আমাদের পাগুলি স্পর্শ করা
শুরু করে দেই। সেই সময় তিনি খুবই উচ্চৈঃস্বরে বললেন : 'উযূ পূরাপুরিভাবে
সম্পন্ন কর। আগুন থেকে তোমাদের পায়ের গোড়ালিকে রক্ষা কর।' (ফাতহুল
বারী ১/৩১৯, ৩২১; মুসলিম ১/২১৪, ২১৫) অন্য একটি হাদীসে আছে : 'আগুন
থেকে তোমাদের পায়ের গোড়ালি ও পায়ের তলা রক্ষা কর।' (বাইহাকী ১/৭০,
হাকিম ১/১৬২) ইমাম মুসলিম (রহঃ) তাঁর সহীহ গ্রন্থে উমার ইব্‌ন খাত্তাব (রাঃ)
হতে বর্ণনা করেছেন যে, রাসূলুল্লাহ সাল্লাল্লাহু 'আলাইহি ওয়া সাল্লাম একটি
লোককে উযূ করতে দেখতে পান যার পায়ে নখ পরিমাণ জায়গায় পানি পৌঁছেনি,
বরং শুষ্ক রয়ে গিয়েছিল। তখন রাসূলুল্লাহ সাল্লাল্লাহু 'আলাইহি ওয়া সাল্লাম তাকে
বললেন : 'তুমি ফিরে যাও এবং ভালভাবে উযূ করে এসো।' (মুসলিম ১/২১৫)
ইমাম বায়হাকীও (রহঃ) এ হাদীসটি বর্ণনা করেছেন। (হাদীস নং ১/৭০)
ইমাম আহমাদ ইব্‌ন হাম্বাল (রহঃ) খালিদ ইব্‌ন মি'দানের (রহঃ) মাধ্যমে নাবী
সাল্লাল্লাহু 'আলাইহি ওয়া সাল্লামের কোন একজন স্ত্রী হতে বর্ণনা করেছেন যে, নাবী
সাল্লাল্লাহু 'আলাইহি ওয়া সাল্লাম এমন একজন লোককে দেখতে পান যার পায়ের
গোড়ালির উপরিভাগের এক দিরহাম পরিমাণ জায়গা শুষ্ক রয়ে গিয়েছিল, সেখানে
পানি পৌঁছেনি। তখন রাসূলুল্লাহ সাল্লাল্লাহু 'আলাইহি ওয়া সাল্লাম তাকে পুনরায়
উযূ করার নির্দেশ দেন। (আহমাদ ৩/৪২৪, আবূ দাঊদ ১/১২১) কিন্তু তিনি
صَلَوة বা সালাত শব্দটি অতিরিক্ত বর্ণনা করেছেন। এ ইসনাদটি উত্তম, মযবুত ও
বিশুদ্ধ। আল্লাহই ভাল জানেন।
--- OCR End ---