--- OCR Start ---
সূরা ৫ : মায়িদাহ,
৬৫০
পারা ৬
অর্থ করে জনগণের মধ্যে তা ছড়িয়ে দেয়। يَقُولُونَ إِنْ أُوتِيتُمْ هُذَا فَخُذُوهُ وَإِنْ
لَّمْ تُؤْتَوْهُ فَاحْذَرُوا উদ্দেশ্য এই যে, সেটা যদি তাদের মর্জি মুতাবেক হয় তাহলে
তা মানবে, আর উল্টা হলে তা থেকে দূরে থাকবে।
কথিত আছে যে, এ আয়াত ঐ সব ইয়াহুদীর ব্যাপারে অবতীর্ণ হয় যারা একে
অপরকে হত্যা করেছিল। অতঃপর তারা পরস্পর বলাবলি করে : 'চল, আমরা
রাসূলুল্লাহ সাল্লাল্লাহু 'আলাইহি ওয়া সাল্লামের নিকট যাই, যদি তিনি রক্তপণ ও
জরিমানার নির্দেশ দেন তাহলে তো মেনে নিব, আর যদি কিসাস বা হত্যার
বদলে হত্যার নির্দেশ দেন তাহলে মানবনা।' কিন্তু সর্বাধিক সঠিক কথা এই যে,
তারা দুই ইয়াহুদী ব্যভিচারী ও ব্যভিচারিণীকে নিয়ে এসেছিল। তাদের কিতাব
তাওরাতে তো এ হুকুমই ছিল যে, ব্যভিচারী বা ব্যভিচারিণী বিবাহিত বা
বিবাহিতা হলে তাদেরকে পাথর মেরে হত্যা করতে হবে। কিন্তু তারা ওটাকে
বদলে দিয়েছিল এবং একশ' চাবুক মেরে, মুখে চুনকালি মেখে এবং গাধায়
উল্টো করে সওয়ার করিয়ে লাঞ্ছিত করত। আর এরূপ শাস্তি দিয়েই ছেড়ে দিত।
নাবী সাল্লাল্লাহু 'আলাইহি ওয়া সাল্লামের মাদীনায় হিজরাতের পর তাদের এক
লোক ব্যভিচারের অপরাধে অপরাধী হয়ে গ্রেফতার হয়। তখন তারা পরস্পর
বলাবলি করে ঃ 'চল, আমরা রাসূলুল্লাহ সাল্লাল্লাহু 'আলাইহি ওয়া সাল্লামের নিকট
গমন করি এবং তাঁকে এ বিষয়ে জিজ্ঞেস করি। যদি তিনি আমাদের শাস্তি দানের
মতই চাবুক মারার শাস্তির নির্দেশ দেন তাহলে আমরা তা মেনে নিব এবং আল্লাহর
কাছেও এটা আমাদের জন্য সনদ হয়ে যাবে। আর যদি রজম বা পাথর নিক্ষেপে
হত্যার নির্দেশ দেন তাহলে তা মানবনা।' সুতরাং তারা রাসূলুল্লাহ সাল্লাল্লাহু
'আলাইহি ওয়া সাল্লামের নিকট আগমন করে বলল : 'আমাদের এক মহিলা
ব্যভিচার করেছে। তার ব্যাপারে আপনি কি নির্দেশ দিচ্ছেন?' তিনি জিজ্ঞেস
করলেন: 'তোমাদের তাওরাতে কি নির্দেশ রয়েছে?' তারা বলল: 'আমরা তাকে
লাঞ্ছিত করি এবং চাবুক মেরে ছেড়ে দেই।' এ কথা শুনে আবদুল্লাহ ইব্‌ন সালাম
(রাঃ) বললেন : 'তোমরা মিথ্যা কথা বলছ। তাওরাতে পাথর নিক্ষেপে হত্যার
নির্দেশ রয়েছে, তাওরাত নিয়ে এসো।' তারা তাওরাত খুলে দিল বটে, কিন্তু
রজমের আয়াতের উপর হাত রেখে দিয়ে পূর্বাপর সমস্ত পড়ে শোনাল। আবদুল্লাহ
ইব্‌ন সালাম (রাঃ) সব কিছু বুঝে ফেললেন এবং তাদেরকে বললেন, হাত
সরিয়ে নাও। হাত সরালে দেখা গেল যে, সেখানে রজমের আয়াত বিদ্যমান
রয়েছে। তখন তাদেরকেও স্বীকার করতে হল। অতঃপর রাসূলুল্লাহ সাল্লাল্লাহু
--- OCR End ---