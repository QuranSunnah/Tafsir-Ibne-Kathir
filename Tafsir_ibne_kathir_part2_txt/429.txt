সূরা ৪: নিসা,
৪২৯
পারা ৫
মাস সিয়াম পালন করতে হবে। রোগ, হায়েয, নিফাস ইত্যাদির মত কোন
শারীয়াত সম্মত ওযর ছাড়াই মধ্যে কোন একদিন যদি সিয়াম ছেড়ে দেয় তাহলে
আবার নতুনভাবে সিয়াম শুরু করতে হবে। সফরের ব্যাপারে দু'টি উক্তি রয়েছে।
প্রথম উক্তি এই যে, এটাও একটি শারীয়াত সমর্থিত ওযর। দ্বিতীয় উক্তি এই যে,
এটা শারীয়াত সমর্থিত ওযর নয়।
ইচ্ছাকৃত হত্যা করা হতে সাবধান
ভ্রমবশতঃ হত্যার বর্ণনার পর এখন ইচ্ছাপূর্বক হত্যার বর্ণনা দেয়া হচ্ছে। এর
কঠিন ভীতিযুক্ত শাস্তির কথা বলা হচ্ছে। এটা এমন একটা পাপ যাকে শিকের
সঙ্গে মিলিয়ে দেয়া হয়েছে। যেমন আল্লাহ তা'আলা বলেন:
وَ الَّذِينَ لَا يَدْعُونَ مَعَ اللهِ إِلهَا أَخَرَ وَلَا يَقْتُلُونَ النَّفْسَ الَّتِي
حَرَّمَ اللَّهُ إِلَّا بِالْحَقِّ
এবং তারা আল্লাহর সাথে কোন উপাস্যকে ডাকেনা; আল্লাহ যার হত্যা নিষিদ্ধ
করেছেন, যথার্থ কারণ ছাড়া তাকে তারা হত্যা করেনা এবং ব্যভিচার করেনা।
(সূরা ফুরকান, ২৫ : ৬৮) অন্য জায়গায় ঘোষিত হচ্ছেঃ
اَتْلُ مَا حَرَّمَ رَبُّكُمْ عَلَيْكُمْ أَلَّا تُشْرِكُوا بِهِ شَيْئًا
তোমরা এসো! তোমাদের রাব্ব তোমাদের প্রতি কি কি বিধি-নিষেধ আরোপ
করেছেন তা আমি তোমাদেরকে পাঠ করে শোনাই; তা এই যে, তোমরা তাঁর
সাথে কেহকেই শরীক করবেনা। (সূরা আন'আম, ৬ : ১৫১) এখানেও আল্লাহ
তা'আলা হারামকৃত কার্যাবলীর বর্ণনা দিতে গিয়ে শির্ক ও হত্যার বর্ণনা
দিয়েছেন। এ বিষয়ে আরও বহু আয়াত ও হাদীস রয়েছে।
সহীহ বুখারী ও সহীহ মুসলিমে ইব্‌ন মাসঊদ (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: 'কিয়ামাতের দিন সর্বপ্রথম
রক্তের ফাইসালা করা হবে।' (ফাতহুল বারী ১১/৪০২, মুসলিম ৩/১৩০৪)
সুনান আবু দাউদে উবাদাহ ইব্‌ন সামিত (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'মু'মিন সাওয়াবে ও মঙ্গলে
এগিয়ে চলে যে পর্যন্ত না সে অন্যায়ভাবে কেহকে হত্যা করে। যখন সে এটা করে
তখন সে ধ্বংস হয়ে যায়।' (আবূ দাউদ ৪২৭০) অন্য হাদীসে রয়েছে যে, আল্লাহ
তা'আলার নিকট সারা জগতের পতন একজন মুসলিমের হত্যা অপেক্ষা হালকা।
(তিরমিযী ৪/৬৫২)