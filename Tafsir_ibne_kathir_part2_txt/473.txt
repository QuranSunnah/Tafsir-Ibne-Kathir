--- OCR Start ---
সূরা ৪: নিসা,
৪৭৩
পারা ৫
إِنَّ إِبْرَاهِيمَ كَانَ أُمَّةً قَانِتَا لِلَّهِ حَنِيفًا وَلَمْ يَكُ مِنَ الْمُشْرِكِينَ
নিশ্চয়ই ইবরাহীম ছিল এক উম্মাত আল্লাহর অনুগত, একনিষ্ঠ এবং সে ছিলনা
মুশরিকদের অন্তর্ভুক্ত। (সূরা নাহল, ১৬ : ১২০)
সহীহ বুখারীতে আমর ইবনে মাইমুন (রহঃ) হতে বর্ণিত আছে যে, মু'আয
(রাঃ) যখন ইয়ামানে ফাজরের সালাতে وَاتَّخَذَ اللَّهُ إِبْرَاهِيمَ خَلِيلًا এ আয়াতটি
পাঠ করেন তখন একটি লোক বলেন : لَقَدْ قَرَّتْ عَيْنُ اُمّ إِبْرَهِيمَ 'ইবরাহীমের
(আঃ) মায়ের চক্ষু ঠাণ্ডা হল।' (ফাতহুল বারী ৭/৬৬২) তাঁকে আল্লাহর বন্ধু বলার
প্রকৃত কারণ এই যে, তাঁর অন্তরে আল্লাহ তা'আলার প্রতি সীমাহীন ভালবাসা ছিল।
আর ছিল তাঁর প্রতি তাঁর পূর্ণ আনুগত্য। তিনি স্বীয় ইবাদাত দ্বারা আল্লাহ
তা'আলাকে সন্তুষ্ট করেছিলেন। এখানে উল্লেখ করা প্রয়োজন যে, সহীহ বুখারী ও
মুসলিমে আবূ সাঈদ খুদরী (রাঃ) হতে বর্ণনা করা হয়েছে, বিদায় হাজ্জের ভাষণে
রাসূল সাল্লাল্লাহু 'আলাইহি ওয়া সাল্লামও বলেছিলেন:
'হে জনমণ্ডলী! দুনিয়াবাসীদের মধ্যে আমি যদি কেহকে বন্ধুরূপে গ্রহণকারী
হতাম তাহলে আবূ বাকর ইব্‌ন আবূ কুহাফাকে (রাঃ) বন্ধু হিসাবে গ্রহণ করতাম।
কিন্তু তোমাদের সঙ্গী (আমি) হচ্ছেন আল্লাহ তা'আলার বন্ধু।' (ফাতহুল বারী
৭/১৫, মুসলিম ৪/১৮৫৪)
আর একটি বর্ণনায় রয়েছে যে, যুন্দুব ইব্‌ন আবদুল্লাহ আল বাজালী (রাঃ),
আবদুল্লাহ ইব্‌ন আমর ইবনুল আস (রাঃ) এবং আবদুল্লাহ ইবন মাসউদ (রাঃ)
বর্ণনা করেন যে, রাসূল সাল্লাল্লাহু 'আলাইহি ওয়া সাল্লাম বলেছেন : 'আল্লাহ
তা'আলা যেমন ইবরাহীমকে স্বীয় বন্ধু হিসাবে গ্রহণ করেছিলেন তদ্রূপ তিনি
আমাকেও তাঁর বন্ধুরূপে গ্রহণ করেছেন।' (মুসলিম ১/৩৭৭, ৪/১৮৫৫; ইবন
মাজাহ ১/৫০) এরপর আল্লাহ তা'আলা বলেনঃ
وَلِلَّهِ مَا فِي السَّمَوَاتِ وَمَا فِي الْأَرْضِ
তাঁর অধিকারে রয়েছে এবং সবাই তাঁর দাসত্বের শৃংখলে আবদ্ধ আছে। সবই
তাঁর সৃষ্ট। তিনি যখন যা করার ইচ্ছা করেন, বিনা বাধা-বিপত্তিতে তাই করে
থাকেন। কারও সাথে পরামর্শ করার তাঁর প্রয়োজন হয়না। এমন কেহ নেই যে
তাঁকে তাঁর ইচ্ছা হতে ফিরিয়ে দিতে পারে। কেহ তাঁর আদেশের সামনে
প্রতিবন্ধক রূপে দাঁড়াতে পারেনা। তিনি শ্রেষ্ঠত্ব ও ব্যাপক ক্ষমতার অধিকারী।
--- OCR End ---