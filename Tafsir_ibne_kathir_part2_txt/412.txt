সূরা ৪: নিসা,
৪১২
পারা ৫
alfa و لو كَانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلَافًا كَثِيرًا
মুনাফিকদের ধারণা হিসাবে এ কুরআন যদি আল্লাহ তা'আলার পক্ষ হতে
নাযিলকৃত না হত এবং কারও মনগড়া কথা হত তাহলে অবশ্যই মানুষ ওর মধ্যে
বহু মতভেদ লক্ষ্য করত।' সুতরাং এ পবিত্র গ্রন্থের এসব ত্রুটি হতে মুক্ত হওয়া
এরই পরিষ্কার দলীল যে, ইহা আল্লাহরই বাণী। যেমন আল্লাহ তা'আলা জ্ঞানে
পরিপক্ক আলেমদের কথা বর্ণনা করেন যে, তারা বলে : আমরা এগুলির উপর
ঈমান এনেছি, এগুলি সবই আমাদের প্রভুর পক্ষ হতে আগত। অর্থাৎ ইহা স্পষ্ট
আয়াত ও অস্পষ্ট আয়াত সবই সত্য। এ জন্যই তারা অস্পষ্ট আয়াতগুলিকে স্পষ্ট
আয়াতগুলির দিকে ফিরিয়ে থাকে এবং এর ফলে তারা সুপথ প্রাপ্ত হয়। পক্ষান্তরে
যাদের অন্তরে মুনাফিকীর বক্রতা রয়েছে তারা স্পষ্ট আয়াতগুলি অস্পষ্ট
আয়াতগুলির দিকে ফিরিয়ে থাকে এবং এর ফলে তারা পথভ্রষ্ট হয়ে যায়। এ
কারণেই আল্লাহ তা'আলা প্রথম প্রকারের লোকদের প্রশংসা করেছেন এবং দ্বিতীয়
প্রকারের লোকদের নিন্দা করেছেন।
মুসনাদ আহমাদে রয়েছে, আমর ইব্‌ন শুয়াইব (রাঃ) তাঁর পিতা হতে এবং
তিনি তাঁর দাদা হতে বর্ণনা করেছেন, তাঁর দাদা বলেন : আমি এবং আমার ভাই
এমন এক সমাবেশে বসেছিলাম যা আমার নিকট এত প্রিয় ছিল যে, আমি একটি
লাল বর্ণের উট পেলেও এ মাজলিসের তুলনায় ওটাকে নগণ্য মনে করতাম।
আমরা গিয়ে দেখি যে, রাসূলুল্লাহ সাল্লাল্লাহু 'আলাইহি ওয়া সাল্লামের দরজার উপর
কয়েকজন মর্যাদাবান সাহাবী (রাঃ) দাঁড়িয়ে রয়েছেন। আমরা ওখান থেকে চলে
যাওয়া সমীচীন মনে না করে এক দিকে বসে পড়ি। সেখানে কুরআন মাজীদের
কোন আয়াত নিয়ে আলোচনা চলছিল এবং তাঁদের মধ্যে কিছু মতানৈক্য দেখা
দিয়েছিল। অবশেষে কথা বেড়ে যায় এবং তাঁরা পরস্পর উচ্চৈঃস্বরে কথা বলতে
থাকেন। রাসূলুল্লাহ সাল্লাল্লাহু 'আলাইহি ওয়া সাল্লাম এটা শুনতে পেয়ে রাগান্বিত
অবস্থায় বাইরে আগমন করেন এবং তাঁর মুখমন্ডল রক্তিম বর্ণ ধারণ করেছিল।
তাঁদের উপর মাটি নিক্ষেপ করে বললেনঃ
'তোমরা নীরবতা অবলম্বন কর। তোমাদের পূর্ববর্তী উম্মাতগণ এ কারণেই
ধ্বংস হয়েছে যে, তারা তাদের নাবীগণের উপর মতানৈক্য আনয়ন করেছিল
এবং আল্লাহর কিতাবের একটি আয়াতকে অপর আয়াতের বিপরীত বলেছিল।
জেনে রেখ যে, কুরআন মাজীদের কোন আয়াত অপর আয়াতের বৈপরীত্য
বৃহন করেনা, বরং সত্যতা প্রতিপাদন করে। তোমরা যেটা জান তার উপর