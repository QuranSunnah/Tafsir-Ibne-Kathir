সূরা ৫ : মায়িদাহ,
৭১৮
পারা ৭
তোমরা যদি শপথকে দৃঢ় করে নাও তাহলে সেই কসমের জন্য আল্লাহ
তোমাদেরকে পাকড়াও করবেন।
فَكَفَّارَتُهُ إِطْعَامُ عَشَرَةِ مَسْكِينَ مِنْ أَوْسَطِ مَا تُطْعِمُوْنَ اَهْلِيكُمْ
দৃঢ় শপথ ভেঙ্গে দেয়ার কাফফারা হচ্ছে দশজন অভাবগ্রস্ত লোককে খেতে
দেয়া। ইব্‌ন আব্বাস (রাঃ), সাঈদ ইব্‌ন যুবাইর (রহঃ) ইকরিমাহ (রহঃ) প্রমুখ
বলেন: তাদেরকে তোমরা এমন মধ্যম ধরনের খাবার খেতে দিবে যা তোমরা
তোমাদের পরিবারের লোকদেরকে খাইয়ে থাক। (তাবারী ১০/৫৪১) 'আতা
আল খুরাসানী (রহঃ) বলেনঃ আয়াতের অর্থ হচ্ছে পরিবারকে যেমন উত্তম খাদ্য
প্রদান করা হয় অনুরূপ খাবার খাওয়াতে হবে। (তাবারী ১০/৫৩১) আল্লাহ
তা'আলা বলেনঃ
أَوْكِسْوَتُهُمْ অর্থাৎ গরীব দশজন পুরুষ কিংবা মহিলাকে এমন কাপড় প্রদান
করতে হবে যা পরিধান করে সালাত আদায় করা যাবে। আল আউফী (রহঃ)
বলেন, ইব্‌ন আব্বাস (রাঃ) বলেছেন যে, এ আয়াতের অর্থ হচ্ছে দশ জন
গরীবকে পরিধানযোগ্য কাপড় অথবা জামা প্রদান করতে হবে। (তাবারী
১০/৫৪৭) মুজাহিদ (রহঃ) বলেন যে, এর অর্থ হচ্ছে কাপড় প্রদান করা,
অন্যথায় তুমি যা দেয়া দরকার মনে কর। (তাবারী ১০/৫৪৫) হাসান বাসরী
(রহঃ), আবূ জাফর আল বাকীর (রহঃ), 'আতা (রহঃ), তাউস (রহঃ),
ইবরাহীম নাখঈ (রহঃ), হাম্মাদ ইব্‌ন আবী সুলাইমান (রহঃ) এবং আবূ মালিক
(রহঃ) বলেন যে, এর অর্থ হচ্ছে দশজন গরীবের প্রত্যেককে কাপড় প্রদান
করা। (তাবারী ১০/৫৪৬)
أَوْ تَحْرِيرُ رَقَبَةٍ
এর দ্বারা গোলাম অর্থ নেয়া হয়েছে। ফকীহগণ বলেন যে,
হত্যার কাফ্ফারায় যেমন মু'মিন গোলামের শর্ত রয়েছে তদ্রূপ কসমের
কাফফারায়ও মু'মিন গোলাম হওয়া যরুরী। মুয়াবিয়া ইন্ন হাকাম আস-সালামীর
(রাঃ) হাদীস দ্বারা জানা যায় যে, তার উপর একবার একটি গোলাম আযাদ
করার দায়িত্ব পড়েছিল। তখন তিনি একটি হাবশি ক্রীতদাসী নিয়ে আসেন।
রাসূলুল্লাহ সাল্লাল্লাহু 'আলাইহি ওয়া সাল্লাম ক্রীতদাসীটিকে জিজ্ঞেস করেন :
'আল্লাহ কোথায়?' সে উত্তরে বলে : তিনি আকাশে রয়েছেন। তিনি পুনরায়
জিজ্ঞেস করেন : 'আমি কে?' সে উত্তর দেয়, আপনি আল্লাহর রাসূল সাল্লাল্লাহু
'আলাইহি ওয়া সাল্লাম। তখন রাসূলুল্লাহ সাল্লাল্লাহু 'আলাইহি ওয়া সাল্লাম