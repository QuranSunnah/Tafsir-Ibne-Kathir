সূরা ৫ : মায়িদাহ,
৬৩৪
পারা ৬
দাউদ (রহঃ) এবং ইমাম নাসাঈ (রহঃ) ইকরিমাহ (রাঃ) হতে বর্ণনা করেন যে,
ইব্‌ন আব্বাস (রাঃ)
$$إِنَّمَا جَزَؤُا الَّذِينَ يُحَارِبُونَ اللَّهَ وَرَسُولَهُ$$
...
সম্পর্কে বলেছেন : এ আয়াতটি মুশরিকদের ব্যাপারে অবতীর্ণ হয়। অতঃপর
তাদের মধ্যে কেহ যদি মুসলিমদের হাতে পড়ার পূর্বে তাওবাহ করে তাহলে তার
কৃতকর্মের দরুন যে হুকুম তার উপর সাব্যস্ত হয়ে গেছে তা টলতে পারেনা।
(আবূ দাঊদ ৪/৫৩৬, নাসাঈ ৭/১০১)
সঠিক কথা এই যে, যে কেহই এ কাজ করবে তারই ব্যাপারে এ হুকুম প্রযোজ্য
হবে। সহীহ বুখারী ও সহীহ মুসলিমে আনাস ইবন মালিক (রাঃ) হতে বর্ণিত
আছে যে, 'উকল' গোত্রের কতগুলো লোক আল্লাহর রাসূল সাল্লাল্লাহু 'আলাইহি
ওয়া সাল্লামের নিকট আগমন করে এবং তাঁর কাছে ইসলামের বাইআত গ্রহণ
করে। অতঃপর মাদীনার আবহাওয়া তাদের স্বাস্থ্যের প্রতিকূল হওয়ায় তারা
রাসূলুল্লাহ সাল্লাল্লাহু 'আলাইহি ওয়া সাল্লামের কাছে এর অভিযোগ পেশ করে।
তখন রাসূলুল্লাহ সাল্লাল্লাহু 'আলাইহি ওয়া সাল্লাম তাদেরকে বললেন : 'তোমরা
চাইলে আমাদের রাখালের সাথে চলে যাও, সেখানে উটের প্রস্রাব ও দুধ পান
করার মাধ্যমে তোমাদের চিকিৎসা করা হবে।' তারা বললঃ 'হ্যাঁ (আমরা যেতে
চাই)।' সুতরাং তারা বেরিয়ে পড়ল। অতঃপর তাদের রোগ সেরে গেল। তখন
তারা রাখালকে মেরে ফেললো এবং উটগুলি হাঁকিয়ে নিয়ে চলে গেল। রাসূলুল্লাহ
সাল্লাল্লাহু 'আলাইহি ওয়া সাল্লামের কাছে এ সংবাদ পৌঁছলে তিনি সাহাবায়ে
কিরামকে তাদের পশ্চাদ্ধাবন করে তাদেরকে ধরে আনার নির্দেশ দেন। অতএব
তাদেরকে পাকড়াও করে রাসূলুল্লাহ সাল্লাল্লাহু 'আলাইহি ওয়া সাল্লামের সামনে
পেশ করা হয়। তখন তাদের হাত-পা কেটে ফেলা হয় এবং চোখে গরম শলাকা
ভরে দেয়া হয়। অতঃপর তাদেরকে রোদে ফেলে রাখা হয়, ফলে তারা ছটফট
করে মৃত্যুবরণ করে। সহীহ মুসলিমে রয়েছে যে, ঐ লোকগুলো ছিল উকল
গোত্রের কিংবা উরাইনা গোত্রের। অন্য এক বর্ণনায় রয়েছে যে, ঐ লোকগুলোকে
মাদীনার কাছে 'হাররাহ' নামক স্থানে রাখা হয়েছিল। পান করার জন্য পানি চাইলে
তাদেরকে তা দেয়া হতনা। (ফাতহুল বারী ১২/১১৪, মুসলিম ৩/১২৯৬) আল্লাহ
তা'আলা বলেন:
$$ان يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَاَرْجُلُهُمْ مِّنْ خِلَافٍ أَوْ يُنْفَوْا مِنَ
الْاَرْضِ$$ আলী ইব্‌ন আবী তালহা (রহঃ) বলেন যে, এ আয়াত সম্পর্কে ইন্ন