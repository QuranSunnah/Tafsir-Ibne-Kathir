--- OCR Start ---
সূরা ৫ : মায়িদাহ,
৬৫৬
পারা ৬
তোমাদেরকে সেই পরিমাণ রক্তপণই প্রদান করব যে পরিমাণ তোমরা আমাদেকে
প্রদান করে থাক।' এ নিয়ে চতুর্দিকে যুদ্ধ বাধার উপক্রম হল। শেষ পর্যন্ত
পরস্পরের মধ্যে এ সিদ্ধান্ত গৃহীত হল যে, রাসূলুল্লাহ সাল্লাল্লাহু 'আলাইহি ওয়া
সাল্লামকে এর মীমাংসাকারী নিযুক্ত করা হোক। কিন্তু সবল লোকেরা যখন
নিজেদের মধ্যে পরামর্শ করল তখন তাদের কয়েকজন বুদ্ধিমান লোক তাদেরকে
বলল : তোমরা এ আশা করনা যে, রাসূলুল্লাহ সাল্লাল্লাহু 'আলাইহি ওয়া সাল্লাম
অন্যায়ের আদেশ প্রদান করবেন। এটাতো স্পষ্ট বাড়াবাড়ি যে, আমরা দিব
অর্ধেক এবং নিব পূরাপুরি! আর বাস্তবিকই এ লোকগুলো অপারগ হয়েই এটা
মেনে নিয়েছিল। এক্ষণে তোমরা মুহাম্মাদ সাল্লাল্লাহু 'আলাইহি ওয়া সাল্লামকে
মীমাংসাকারী নির্বাচন করলে অবশ্যই তোমাদের হক মারা যাবে। কেহ কেহ
পরামর্শ দিল, গোপনে কোন লোককে রাসূলুল্লাহ সাল্লাল্লাহু 'আলাইহি ওয়া
সাল্লামের নিকট পাঠিয়ে দাও। তিনি কি ফাইসালা করবেন তা সে জেনে আসুক।
সেটা যদি আমাদের অনুকূলে হয় তাহলে তো ভাল কথা। আমরা তাদের নিকট
থেকে আমাদের হক আদায় করে নিব। আর যদি ওটা আমাদের প্রতিকূলে হয়
তাহলে আমাদের পৃথক থাকাই বাঞ্ছণীয় হবে। এ পরামর্শ অনুযায়ী তারা
মাদীনার কয়েকজন মুনাফিককে রাসূলুল্লাহ সাল্লাল্লাহু 'আলাইহি ওয়া সাল্লামের
নিকট প্রেরণ করল। তারা তাঁর নিকট পৌঁছার পূর্বেই আল্লাহ তা'আলা এ
আয়াতগুলি অবতীর্ণ করে স্বীয় রাসূল সাল্লাল্লাহু 'আলাইহি ওয়া সাল্লামকে তাদের
কু-মতলব সম্পর্কে অবহিত করলেন। (আবূ দাউদ ৪/৭, আহমাদ১/২৪৬)
আর একটি বর্ণনায় আবূ জাফর ইব্‌ন জারীর (রহঃ) ইব্‌ন আব্বাস (রাঃ) থেকে
ج
فَاحْكُمْ بَيْنَهُمْ أَوْ أَعْرِضْ عَنْهُمْ وَ إِنْ تُعْرِضْ عَنْهُمْ فَلَنْ
يَضُرُّوكَ شَيْئًا وَإِنْ حَكَمْتَ فَاحْكُمْ بَيْنَهُمْ بِالْقِسْطِ إِنَّ اللَّهَ يُحِبُّ الْمُقْسِطِينَ
আয়াতটি বানু নাযীর এবং বানু কুরাইযার মধ্যে যে রক্তপণ নিয়ে বিবাদ ছিল সেই
সম্পর্কে নাযিল হয়েছিল। বানূ নাযীর গোত্রের কেহকে হত্যা করা হলে তার
পরিবার যে পরিমাণ রক্তপণ (দিয়াত) প্রাপ্ত হত, বানু কুরাইযার কোন লোককে
হত্যা করা হলে তার পরিবার রক্তপণ বাবদ তার অর্ধেক অর্থ প্রাপ্ত হত। সুতরাং
তারা এ ব্যাপারটি রাসূলুল্লাহ সাল্লাল্লাহু 'আলাইহি ওয়া সাল্লামের কাছে সুষ্ঠু
মীমাংসার জন্য ন্যস্ত করে এবং আল্লাহ সুবহানাহু ওয়া তা'আলা তখন এ আয়াত
নাযিল করেন। রাসূল সাল্লাল্লাহু 'আলাইহি ওয়া সাল্লাম তখন তাদেরকে আল্লাহর
--- OCR End ---