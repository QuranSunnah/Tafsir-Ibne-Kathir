সূরা ৪: নিসা,
৫০২
পারা ৬
ইউশা'র (আঃ) পরে অন্য কোন নাবীকে (আঃ) স্বীকার করতনা। ইউশা (আঃ)
মূসা ইব্‌ন ইমরানের (আঃ) খলীফা ছিলেন। মাজুসীদের সম্পর্কে বলা হয়েছে যে,
তারা তাদের নাবী যারাদাস্তকে স্বীকার করত। কিন্তু তারা যখন তাঁর শারীয়াতকে
অস্বীকার করে তখন আল্লাহ তা'আলা তাদের শারীয়াতকে উঠিয়ে নেন। আল্লাহ
তা'আলাই সবচেয়ে বেশি জানেন। সুতরাং এ লোকগুলো যে আল্লাহ ও তাঁর
রাসূলগণের মধ্যে প্রভেদ আনয়ন করত অর্থাৎ কোন নাবীকে মানত ও কোন
নাবীকে মানতনা, তা যে আল্লাহ প্রদত্ত দলীলের উপর ভিত্তি করে তা নয়। বরং
শুধুমাত্র মনের ইচ্ছা, অত্যন্ত গোঁড়ামি এবং পূর্ব পুরুষের কথার উপর অন্ধ বিশ্বাসের
কারণেই তারা এরূপ করত। এর দ্বারা এটাও জানা গেল যে, যে ব্যক্তি মাত্র
একজন নাবীকে মানেনা সে আল্লাহ তা'আলার নিকট সমস্ত নাবীকেই
অস্বীকারকারী। সুতরাং তারা নিঃসন্দেহেই কাফির। প্রকৃতপক্ষে 'শারঈ' ঈমান
তাদের কারও উপরেই নেই, বরং রয়েছে শুধু গোঁড়ামি ও প্রবৃত্তির ঈমান। আর
এরূপ ঈমান মোটেই গ্রহণযোগ্য নয়। অতএব এ কাফিরদের জন্য অপমানজনক
শাস্তি রয়েছে। কেননা যাঁদের উপর ঈমান না এনে তাঁদের মর্যাদার হানি করেছে
তার প্রতিফল এটাই যে, তাদেরকে লাঞ্ছনাজনক শাস্তির মধ্যে নিক্ষেপ করা হবে।
তারা যে তাদের উপর ঈমান আনছে না তা তাদের চিন্তা-শক্তির অভাবের কারণেই
হোক বা সত্য প্রকাশিত হয়ে যাওয়ার পর ইহলৌকিক কোন স্বার্থের কারণেই
হোক, যেমন ইয়াহুদী আলেমদের রাসূলুল্লাহ সাল্লাল্লাহু 'আলাইহি ওয়া সাল্লামের
ব্যাপারে এ অভ্যাস ছিল যে, তারা একমাত্র হিংসার বশবর্তী হয়ে তাঁর
নাবুওয়াতকে অস্বীকার করেছিল এবং তাঁর বিরুদ্ধাচরণ ও শত্রুতার কাজে উঠে
পড়ে লেগেছিল।
وَضُرِبَتْ عَلَيْهِمُ الذِّلَّةُ وَالْمَسْكَنَةُ وَبَاءُ بِغَضَبٍ مِّنَ اللَّهِ
তাদের উপর লাঞ্ছনা ও দারিদ্রতা নিপতিত হল এবং তারা আল্লাহর কোপে
পতিত হল। (সূরা বাকারাহ, ২ঃ ৬১) অতঃপর মুহাম্মাদ সাল্লাল্লাহু 'আলাইহি ওয়া
সাল্লামের উম্মাতের প্রশংসা করা হচ্ছেঃ
وَالَّذِينَ آمَنُوا بِاللهِ وَرُسُلِهِ وَلَمْ يُفَرِّقُوا بَيْنَ أَحَدٍ مِّنْهُمْ
তা'আলার উপর বিশ্বাস স্থাপন করে সমস্ত নাবীকেই বিশ্বাস করে এবং তাঁদের মধ্যে
কোন ভিন্নতা সৃষ্টি করেনা। আল্লাহ তা'আলার শেষ গ্রন্থ কুরআনুল হাকীমের উপর
ঈমান এনে অন্যান্য সমস্ত আসমানী কিতাবকেও তারা বিশ্বাস করে। যেমন আল্লাহ
তা'আলা বলেনঃ