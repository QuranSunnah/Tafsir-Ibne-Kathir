সূরা ৪: নিসা,
৫১৪
পারা ৬
কিয়ামাতের পূর্বে ঈসার (আঃ) অবতরণ এবং
তাঁর কর্ম তৎপরতা
এখন ঐ সব হাদীসের বর্ণনা দেয়া হচ্ছে যেগুলির মধ্যে রয়েছে যে, ঈসা (আঃ)
শেষ যুগে কিয়ামাতের পূর্বে আকাশ হতে পৃথিবীতে অবতরণ করবেন এবং
অংশীবিহীন এক আল্লাহর ইবাদাতের দিকে মানুষকে আহ্বান করবেন।
ইমাম বুখারী (রহঃ) স্বীয় হাদীস গ্রন্থে একটি হাদীস বর্ণনা করেছেন, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেনঃ
'যে আল্লাহর হাতে আমার প্রাণ রয়েছে, তাঁর শপথ! অতিসত্বরই তোমাদের
মধ্যে ইব্‌ন মারইয়াম (আঃ) অবতীর্ণ হবেন। তিনি ন্যায়পরায়ণ শাসকরূপে
ক্রুশকে ভেঙ্গে ফেলবেন, শূকরকে হত্যা করবেন এবং জিযিয়া কর উঠিয়ে দিবেন।
সম্পদ এত বৃদ্ধি পাবে যে, দান সাদাকাহ গ্রহণ করতে কেহ সম্মত হবেনা। ঐ
সময় একটি সাজদাহ করা দুনিয়া ও দুনিয়ার সমুদয় জিনিস হতে প্রিয়তর হবে।'
অতঃপর হাদীসটির বর্ণনাকারী আবূ হুরাইরাহ (রাঃ) বলেন: 'তোমরা ইচ্ছা করলে
$$وَإِنْ مِّنْ أَهْلِ الْكِتَبِ إِلَّا لَيُؤْمِنَنَّ بِهِ قَبْلَ مَوْتِهِ وَ يَوْمَ الْقِيمَةِ يَكُونُ عَلَيْهِمْ شَهِيدًا$$ এ আয়াতটি পাঠ কর। (ফাতহুল বারী ৬/৫৬৬) অর্থাৎ আহলে
কিতাবের মধ্যে প্রত্যেকেই তার মৃত্যুর পূর্বে তাঁর উপর (ঈসার (আঃ) উপর)
অবশ্যই বিশ্বাস স্থাপন করবে এবং সে কিয়ামাতের দিন তাদের উপর সাক্ষী হবে।
সহীহ মুসলিমেও এ হাদীসটি বর্ণিত আছে। মুসলিম ১/১৩৫) অন্য সনদে এ
বর্ণনাটি সহীহ বুখারী ও সহীহ মুসলিমের মধ্যে রয়েছে। তাতে এও আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: 'সে সময় সাজদাহ শুধু বিশ্ব
প্রভু আল্লাহর জন্যই হবে।' তারপর আবূ হুরাইরাহ (রাঃ) বলেন: 'তোমরা ইচ্ছা
$$وَإِنْ مِّنْ أَهْلِ الْكِتٰبِ إِلَّا لَيُؤْمِنَنَّ بِهِ قَبْلَ مَوْتِهِ وَيَوْمَ الْقِيمَةِ يَكُوْنُ عَلَيْهِمْ شَهِيدًا$$ তাঁর মৃত্যুর পূর্বে অর্থাৎ 'ঈসা ইবন মারইয়ামের (আঃ)
মৃত্যুর পূর্বে।'
মুসনাদ আহমাদের হাদীসে আবূ হুরাইরাহ (রাঃ) বর্ণনা করেন, রাসূল
সাল্লাল্লাহু 'আলাইহি ওয়া সাল্লাম বলেছেন : 'ঈসা (আঃ) 'আর-রাওহা' প্রান্তরে