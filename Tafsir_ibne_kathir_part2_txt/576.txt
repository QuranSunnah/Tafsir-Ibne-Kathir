--- OCR Start ---
সূরা ৫ : মায়িদাহ,
৫৭৬
পারা ৬
(রহঃ) ইব্‌ন আব্বাস (রাঃ) থেকে এ আয়াতের ব্যাখ্যায় বলেছেন যে, শিকারী পশু
বলতে প্রশিক্ষণপ্রাপ্ত কুকুর, বাজপাখী এবং অন্যান্য পশুকে বুঝানো হয়। (তাবারী
৯/৫৪৮) এ হাদীসটি ইব্‌ন আবী হাতিম (রহঃ) বর্ণনা করেছেন। তিনি আরও
বলেন যে, খায়সামা (রহঃ), তাউস (রহঃ), মুজাহিদ (রহঃ), মাকহুল (রহঃ) এবং
ইয়াহইয়া ইব্‌ন আবী কাসীর (রহঃ) হতেও এ ধরনের বর্ণনা এসেছে। (তাবারী
৯/৫৪৭) ইন জারীর (রহঃ) ইবন উমার (রাঃ) হতে বর্ণনা করেন যে, বাজ এবং
অন্যান্য শিকারী পাখীর শিকার যদি জীবিতাবস্থায় পাওয়া যায় এবং শিকারী পশু যদি
শিকার হতে না খেয়ে থাকে তাহলে তা যবাহ করে খাওয়া হালাল, অন্যথায় তা
হালাল নয়। (তাবারী ৯/৫৪৯) ইন কাসীর (রহঃ) বলেন: অধিকাংশ আলেমের
মতে শিকারী পাখীর শিকার শিকারী কুকুরের শিকারের ন্যায়। কারণ শিকারী কুকুর
যেমন শিকারকে থাবা দ্বারা যখম করে, অনুরূপভাবে পাখীও শিকারকে থাবা দ্বারা
যখম করে। সুতরাং পাখী এবং কুকুরের মধ্যে এ ব্যাপারে কোন পার্থক্য নেই। ইব্‌ন
জারীরও (রহঃ) এ মতকেই সমর্থন করেন। তাঁরা এ মতের স্বপক্ষে আদী ইব্‌ন
হাতিমের (রাঃ) হাদীসটিকে উল্লেখ করেছেন। আদী ইব্‌ন হাতিম (রাঃ) বলেনঃ
আমি একদা রাসূলুল্লাহ সাল্লাল্লাহু 'আলাইহি ওয়া সাল্লামকে বাজ পাখীর শিকার
সম্পর্কে জিজ্ঞেস করেছি। তিনি বলেনঃ
'যদি সে তোমার জন্য শিকার করে নিয়ে আসে তাহলে তুমি তা খেতে পার।'
(তাবারী ৯/৫৫০) ইমাম আহমাদ ইব্‌ন হাম্বালের (রহঃ) মতে কাল কুকুর দ্বারা
শিকার করা জায়েয় নয়। তিনি প্রমাণ হিসাবে সহীহ মুসলিমে আবূ বাকর (রাঃ)
হতে বর্ণিত হাদীসটি উল্লেখ করেন। হাদীসটি নিম্নরূপঃ
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'তিনটি জিনিস সালাত
ভঙ্গ করে থাকে। গাধা, মহিলা ও কালো কুকুর।'
جَوَارِمٌ শব্দটি جَرْمٌ ধাতু হতে উদ্ভূত। جَرْمُ এর অর্থ হল অর্জন করা।
যেহেতু শিকারী জন্তুগুলো মালিকের জন্য শিকারকে অর্জন করে (শিকার করে)
নিয়ে আসে, সেহেতু এ জন্তুগুলোকে جَوَارِمٌ বলা হয়ে থাকে। আর আরাবের
অধিবাসীরা এ কথাটি ঐ সময় বলে যে সময় কোন ব্যক্তি তার পরিবার পরিজনের
জন্য ভাল কিছু অর্জন করে নিয়ে আসে। ঠিক এমনিভাবে তারা বলে থাকে فُلان
لَاَجَارِمَ لَهُ অর্থাৎ অমুক ব্যক্তির কোন অর্জনকারী নেই। পবিত্র কুরআনেও جَرْمٌ
শব্দটি অর্জন অর্থে ব্যবহৃত হয়েছে। যেমন আল্লাহ তা'আলা বলেনঃ
--- OCR End ---