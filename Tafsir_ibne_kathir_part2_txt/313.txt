--- OCR Start ---
সূরা ৪: নিসা,
৩১৩
পারা ৪
وَلَا تُكْرِهُوا فَتَيْتِكُمْ عَلَى الْبِغَاءِ إِنْ أَرَدْنَ تَحَصُّنَا
তোমাদের দাসীরা সততা রক্ষা করতে চাইলে পার্থিব জীবনের ধন সম্পদের
লালসায় তাদেরকে ব্যভিচারিণী হতে বাধ্য করনা। (সূরা নূর, ২৪ : ৩৩)
এখানেও 'যদি তারা পবিত্র থাকতে ইচ্ছা করে' এ শর্তটি ঘটনার প্রাধান্য হিসাবে
করা হয়েছে।
সহীহ বুখারী ও মুসলিমের মধ্যে রয়েছে যে, উম্মে হাবীবা (রাঃ) বলেনঃ 'হে
আল্লাহর রাসূল সাল্লাল্লাহু 'আলাইহি ওয়া সাল্লাম! আপনি আমার বোন আবূ
সুফইয়ানের মেয়ে ইয্যাহকে বিয়ে করুন।' তিনি বলেন: 'তুমি এটা পছন্দ কর?'
উম্মে হাবীবা (রাঃ) বলেন 'হ্যাঁ, আমি আপনাকে শূন্য রাখতে পারিনা। তাছাড়া এ
সৎ কাজে আমি আমার বোনকেও জড়িয়ে দিবনা কেন?' রাসূলুল্লাহ সাল্লাল্লাহু
'আলাইহি ওয়া সাল্লাম তখন বললেন: 'জেনে রেখ যে, এটা আমার জন্য বৈধ নয়।'
উম্মুল মু'মিনীন উম্মে হাবীবা (রাঃ) তখন বলেন: 'আমি তো শুনেছি যে, আপনি,
নাকি আবূ সালমাহর (রাঃ) মেয়েকে বিয়ে করতে চাচ্ছেন?' রাসূলুল্লাহ সাল্লাল্লাহু
'আলাইহি ওয়া সাল্লাম বললেনঃ 'উম্মে সালমাহর (রাঃ) গর্ভের মেয়েটির কথা বলছ?'
তিনি বলেন, হ্যাঁ। তখন রাসূলুল্লাহ সাল্লাল্লাহু 'আলাইহি ওয়া সাল্লাম বললেন :
'জেনে রেখ, প্রথমতঃ সে আমার জন্য এ কারণে হারাম যে, সে আমার প্রতিপালিতা,
সে আমারই ক্রোড়ে লালিতা পালিতা হচ্ছে। দ্বিতীয়তঃ যদি এরূপ না হত তবুও সে
আমার উপর হারামই হত। কেননা সে আমার দুধ-ভাইয়ের কন্যা, আমার
ভ্রাতুস্পুত্রী। আমাকে ও তার পিতা আবূ সালমাহকে (রাঃ) সাওয়াইবাহ দুধ পান
করিয়েছিলেন। সাবধান! তোমাদের কন্যা ও বোনদেরকে আমার উপর পেশ
করনা।' (ফাতহুল বারী ৯/৬৪, মুসলিম ২/১০৭৩)
সহীহ বুখারীর অন্য বর্ণনায় নিম্নরূপ শব্দ রয়েছে: 'উম্মে সালমাহর (রাঃ) সাথে
আমার বিয়ে যদি নাও হত তথাপিও সে আমার জন্য হালাল হতনা।' (ফাতহুল
বারী ৯/৬২) সুতরাং অবৈধতার মূল তিনি বিয়েকেই সাব্যস্ত করেছেন।
ইব্‌ন আব্বাস (রাঃ) বলেন যে, دَخَلْتُمْ بِهِنَّ এর ভাবার্থ হচ্ছে ‘নারীদেরকে
বিয়ে করা।' 'আতা (রহঃ) বলেন যে, এর ভাবার্থ হচ্ছে 'তাদের কাপড় সরিয়ে
দেয়া, স্পর্শ করা এবং উদ্দেশ্য সাধনের জন্য তাদের পদদ্বয়ের মধ্যস্থলে বসে
পড়া।' ইব্‌ন যুরাইজ জিজ্ঞেস করেন, 'যদি এ কাজ স্ত্রীর বাড়ীতেই হয়?' 'আতা
(রহঃ) উত্তরে বলেন, 'এখানকার ওখানকার দু'টোর হুকুম একই। এরূপ যদি হয়ে
যায় তাহলে তার মেয়ে তার স্বামীর উপর হারাম হয়ে যাবে।'
--- OCR End ---