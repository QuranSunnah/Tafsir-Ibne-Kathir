সূরা ৫ : মায়িদাহ,
৫৭১
পারা ৬
তোমাদের বিরোধিতা করলে তোমরা তাদেরকে ভয় করনা, বরং তোমরা
আমাকে ভয় কর। আমি তোমাদেরকে সাহায্য করব, তাদের উপর বিজয় দান
করব এবং তোমাদেরকে হিফাযাত করব যেন তারা তোমাদের ক্ষতি করতে না
পারে। আর সর্বোপরি দুনিয়া ও আখিরাতে আমি তোমাদেরকে তাদের উপর
বিজয় দান করব।'
ইসলাম মুসলিমকে পরিশীলিত করে
$$الْيَوْمَ أَكْمَلْتُ لَكُمْ دِينَكُمْ وَ اَتْمَمْتُ عَلَيْكُمْ نِعْمَتِي وَرَضِيتُ لَكُمُ الْإِسْلَامَ$$
দীনًا এটা উম্মাতে মুহাম্মাদিয়ার প্রতি রয়েছে আল্লাহর মহান দান। কারণ তিনি এ
উম্মাতের জীবন বিধানকে পরিপূর্ণতা দান করেছেন, যার ফলে তারা অন্য বিধানের
মুখাপেক্ষী নয়। এমনিভাবে তিনি তাদের নাবী সাল্লাল্লাহু 'আলাইহি ওয়া সাল্লামকে
'খাতামুন্নাবিয়্যীন' বা সর্বশেষ নাবী করেছেন এবং অন্য কোন নাবীর মুখাপেক্ষী
করেননি। আর তাদের নাবীকে সমগ্র মানব জাতি ও বিশ্ববাসীর নাবী করে
পাঠিয়েছেন। তিনি যা কিছু হালাল করেছেন সেটাই হালাল এবং যা কিছু হারাম
করেছেন সেটাই হারাম। তিনি যে দীনকে প্রবর্তন করেছেন ওটাই একমাত্র দীন
এবং তিনি যে সংবাদ প্রদান করেছেন ওটা ন্যায় ও সত্য তাতে বিন্দুমাত্র মিথ্যা বা
বৈপরীত্য নেই। যেমন আল্লাহ সুবহানাহু ওয়া তা'আলা অন্যত্র বলেনঃ
$$وَ تَمَّتْ كَلِمَتُ رَبِّكَ صِدْقًا وَّ عَدْلًا لَا مُبَدِّلَ لِكَلِমَتِهِ$$
তোমার রবের বাণী সত্যতা ও ইনসাফের দিক দিয়ে পরিপূর্ণ, তাঁর বাণী
পরিবর্তনকারী কেহই নেই। (সূরা আন'আম, ৬ : ১১৫) আল্লাহ এ উম্মাতের
দীনকে পূর্ণতা দান করার মাধ্যমে তাঁর দীনকে পরিপূর্ণ করেছেন। আর এ জন্যই
তিনি বলেছেন : 'আজ তোমাদের জন্য তোমাদের দীন পূর্ণাঙ্গ করলাম,
তোমাদের প্রতি আমার অনুগ্রহ সম্পূর্ণ করলাম এবং ইসলামকে তোমাদের জন্য
দীন হিসাবে মনোনীত করলাম।' সুতরাং তোমরা ওটাকে তোমাদের নিজেদের
জন্য গ্রহণ করে সন্তুষ্ট হও। কেননা ওটা সেই দীন যাকে আল্লাহ ভালবাসেন ও
পছন্দ করেন। আর এ দীনসহ তিনি তাঁর সম্মানিত রাসূলদের অন্যতম শ্রেষ্ঠ
রাসূল মুহাম্মাদ সাল্লাল্লাহু 'আলাইহি ওয়া সাল্লামকে পাঠিয়েছেন। এ দীনসহ তিনি
তাঁর সর্বশ্রেষ্ঠ গ্রন্থকে অবতীর্ণ করেছেন। ইন্ন জারীর (রহঃ) হারূন ইন্ন
আনতারাহর (রহঃ) উদ্ধৃতি দিয়ে আরও বলেন যে, তার পিতা বলেছেন : উক্ত
আয়াতটি অবতীর্ণ হওয়ার দিনটি ছিল হাজ্জে আকবারের দিন (আরাফাহর