সূরা ৩ : আলে ইমরান,
২৫১
পারা ৪
পড়েন এবং আকাশের দিকে দৃষ্টি রেখে إِنَّ فِي خَلْقِ السَّمَوَتِ হতে সূরার শেষ
পর্যন্ত আয়াতগুলি পাঠ করেন। অতঃপর দাঁড়িয়ে মিসওয়াক করে উযূ করেন এবং
এগারো রাক'আত সালাত আদায় করেন। বিলালের (রাঃ) ফাজরের আযান শুনে
ফাজরের দু' রাক'আত সুন্নাত আদায় করেন। অতঃপর মাসজিদে গমন করে
জনগণকে সাথে নিয়ে ফাজরের সালাত আদায় করেন।' (ফাতহুল বারী ৮/৮৩,
মুসলিম ১/৫৩০)
তাফসীর ইব্‌ন্ন মিরদুওয়াইয়ের নিম্নের হাদীসটি পেশ করা যেতে পারে: 'আয়িশা
সিদ্দীকার (রাঃ) নিকট 'আতা (রহঃ), ইব্‌ন উমার (রাঃ) এবং উবায়েদ ইব্‌ন
উমায়ের (রহঃ) আগমন করেন। তাঁর ও তাঁদের মাঝে পর্দা ছিল। আয়িশা (রাঃ)
জিজ্ঞেস করেন, 'উবায়েদ! তুমি আসনা কেন?' উবায়েদ (রহঃ) উত্তরে বলেন,
শুধুমাত্র কোন একজন কবির কবিতার জন্য যাতে বলা হয়েছে : 'সাক্ষাৎ কম
কর, তাহলে ভালবাসা বৃদ্ধি পাবে' এ উক্তির কারণে। ইবন উমার (রাঃ) বলেন,
'এসব কথা ছেড়ে দিন। আপনার নিকট আমাদের আগমনের কারণ এই যে,
আমরা আপনাকে জিজ্ঞেস করতে চাই, 'রাসূলুল্লাহ সাল্লাল্লাহু 'আলাইহি ওয়া
সাল্লামের কোন কাজটি আপনার নিকট বেশি বিস্ময়কর মনে হত?' আয়িশা (রাঃ)
কেঁদে ফেলেন এবং বলেন, 'তাঁর সমস্ত কাজই বিস্ময়াবিভূত ছিল। আচ্ছা, একটি
ঘটনা শোন। একদা রাতে আমার পালায় রাসূলুল্লাহ সাল্লাল্লাহু 'আলাইহি ওয়া
সাল্লাম আমার নিকট আগমন করেন এবং আমার সঙ্গে শয়ন করেন। অতঃপর
তিনি আমাকে বলেন: 'হে আয়িশা! আমার রবের ইবাদাত করার জন্য আমাকে
যেতে দাও।' আমি বলি, 'হে আল্লাহর রাসূল সাল্লাল্লাহু 'আলাইহি ওয়া সাল্লাম!
আল্লাহর শপথ! আমি আপনার নৈকট্য কামনা করি এবং এও কামনা করি যে,
আপনি যেন মহা সম্মানিত আল্লাহর ইবাদাত করেন।' তিনি উঠে পড়েন এবং
একটি মশক হতে পানি নিয়ে হালকা উযূ করেন। এরপর সালাতের জন্য দাঁড়িয়ে
যান। তারপরে তিনি কাঁদতে আরম্ভ করেন এবং এত কাঁদেন যে, তাঁর শ্মশ্রু সিক্ত
হয়ে যায়। অতঃপর তিনি সাজদায় পড়ে যান এবং এত ক্রন্দন করেন যে, মাটি
ভিজে যায়। তার পরে তিনি কাত হয়ে শুইয়ে পড়েন এবং কাঁদতেই থাকেন।
অবশেষে বিলাল (রাঃ) এসে সালাতের জন্য আহ্বান করেন এবং তাঁর নয়নে
অশ্রু দেখে জিজ্ঞেস করেন, 'হে আল্লাহর সত্য রাসূল সাল্লাল্লাহু 'আলাইহি ওয়া
সাল্লাম! আপনি কাঁদছেন কেন?' আল্লাহ সুবহানাহু ওয়া তা'আলা তো আপনার
পূর্বের ও পরের সমস্ত পাপ ক্ষমা করে দিয়েছেন।' তিনি বলেন : 'হে বিলাল!