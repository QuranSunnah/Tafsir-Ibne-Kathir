--- OCR Start ---
সূরা ৫ : মায়িদাহ,
৭০৮
পারা ৬
হাত দ্বারা বাধা প্রদান করা তার উপর ফার্য। যদি এটার ক্ষমতা তার না থাকে
তাহলে তার উচিত, সে যেন তাকে কথা দ্বারা বাধা দেয়। যদি ওটারও ক্ষমতা
তার না থাকে তাহলে তার উচিত তাকে অন্তরে ঘৃণা করা, এবং এটা হচ্ছে
সবচেয়ে দুর্বল ঈমানের পরিচয়।' (মুসলিম ১/৬৯)
নাবী সাল্লাল্লাহু 'আলাইহি ওয়া সাল্লাম বলেছেন: 'যে জায়গায় পাপ ছড়িয়ে
পড়েছে সেখানে যারা উপস্থিত আছে তারা যদি ঐ শারীয়াত বিরোধী কাজে
অসন্তুষ্ট হয় (আর একটি বর্ণনায় আছে যে, যদি ঐ কাজে বাধা দেয়) তাহলে
তারা যেন ঐ লোকদের মতই যারা সেখানে উপস্থিত নেই। পক্ষান্তরে যারা
সেখানে উপস্থিত নেই, কিন্তু ঐ শারীয়াত বিরোধী কাজে তারা সন্তুষ্ট থাকত,
তাহলে তারা যেন ঐ লোকদের মতই যারা সেখানে উপস্থিত আছে।' (আবূ
দাউদ ৪৩৪৫) আবূ দাঊদে অন্য বর্ণনায় রয়েছে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেনঃ 'লোকদের ওযর দেয়ার সুযোগ যে পর্যন্ত লুপ্ত না হবে সে
পর্যন্ত তারা ধ্বংস হবেনা।' (আবূ দাঊদ ৪৩৪৭) আবূ সাঈদ খুদরী (রাঃ) হতে
বর্ণিত আছে যে, একদা রাসূলুল্লাহ সাল্লাল্লাহু 'আলাইহি ওয়া সাল্লাম খুৎবা দিতে
গিয়ে বলেন: 'সাবধান! কেহকে যেন লোকদের ভয়ে সত্য কথা বলা থেকে
বিরত না রাখে।' (ইব্‌ন মাজাহ ৪০০৭) এ হাদীসটি বর্ণনা করতে গিয়ে আবূ
সাঈদ (রাঃ) কেঁদে ফেলেন এবং বলেন : আল্লাহর শপথ! আমরা তো এরূপ
দেখতে পাচ্ছি এবং মানুষের ভয় করছি। অন্য একটি হাদীসে আবূ সাঈদ (রাঃ)
হতে বর্ণিত আছে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন :
'অত্যাচারী শাসকের সামনে সত্য কথা বলা হচ্ছে উত্তম জিহাদ।' (আবূ দাঊদ
৪/৫১৪, তিরমিযী ৬/৩৯৫, ইব্‌ন মাজাহ ২/১৩২৯) মুসনাদ আহমাদে রয়েছে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'মুসলিমদের নিজেকে
লাঞ্ছিত করা উচিত নয়।' সাহাবীগণ জিজ্ঞেস করলেন : হে আল্লাহর রাসূল
সাল্লাল্লাহু 'আলাইহি ওয়া সাল্লাম! তা কিরূপে? তিনি উত্তরে বললেন : 'ঐ
বিপদাপদকে মাথা পেতে নেয়া যা বরদাশত করার ক্ষমতা তার নেই।' (আহমাদ
৫/১৪০৫, তিরমিযী ৬/৫৩১, ইব্‌ন মাজাহ ২/১৩৩২) ইমাম তিরমিযী (রহঃ)
একে হাসান সহীহ গারীব বলেছেন।
মুনাফিকদের প্রতি তিরস্কার
تَرى كَثِيرًا مِّنْهُمْ يَتَوَلَّوْنَ الَّذِينَ كَفَرُوا :
মুনাফিককে তুমি দেখবে যে, তারা কাফিরদের সাথে বন্ধুত্ব স্থাপন করবে। তাদের
--- OCR End ---