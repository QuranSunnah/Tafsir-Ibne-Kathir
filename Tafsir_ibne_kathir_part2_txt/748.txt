--- OCR Start ---
সূরা ৫ : মায়িদাহ,
৭৪৮
পারা ৭
উদ্দেশ্য সাধনের জন্য বের হত, কিংবা রোগ থেকে আরোগ্য লাভ করত, অথবা
তার সম্পদ অস্বাভাবিকভাবে বৃদ্ধি পেত তখন সে নিজের কিছু সম্পদ
মূর্তি/প্রতিমার নামে উৎসর্গ করত। এই সম্পদ বা পশু কেহ হস্তগত করতে চাইলে
তাকে কঠিন শাস্তি দেয়া হত।
ওয়াসীলাহ' সম্পর্কে ইব্‌ন আব্বাস (রাঃ) বলেন যে, ওটা ছিল ঐ ভেড়ী, যে
সাতবার বাচ্চা প্রসব করত এবং সপ্তমবারে সে মৃত নর কিংবা মাদী বাচ্চা প্রসব
করলে ঐ বকরীর গোস্ত শুধু পুরুষেরাই খেতে পারত, স্ত্রীলোকেরা তা খেতে
পারতনা। কিন্তু সপ্তমবারে ঐ ভেড়ীটি মাদী অথবা একটি নর ও একটি মাদী বাচ্চা
প্রসব করলে ওদেরকে জীবিতাবস্থায় ছেড়ে দেয়া হত এবং তারা বলত : মাদীটি
নরটিকেও ওয়াসীলাহ বানিয়ে দিয়েছে। এখন এটাও আমাদের জন্য হারাম। (ইব্‌ন
আবী হাতিম ৪/১২২২) আবদুর রায্যাক (রহঃ) মা'মার (রহঃ) থেকে বর্ণনা করেন
যে, যুহরী (রহঃ) বলেছেন, সাঈদ ইব্‌ন মুসাইয়িব (রহঃ) বলেছেন যে,
'ওয়াসিলাহ' হল ঐ উষ্ট্রী যে পর পর দু'টি মাদী বাচ্চা প্রসব করে। তারা ঐ
ওয়াসিলাহ উষ্ট্রীর কান কেটে দিত এবং স্বাধীনভাবে চলাফিরা করার জন্য দেব-
দেবীর নামে ছেড়ে দিত। (আবদুর রায্যাক ১/১৯৬) ইমাম মালিক ইব্‌ন আনাসও
(রহঃ) অনুরূপ বর্ণনা করেছেন। মুহাম্মাদ ইব্‌ন ইসহাক (রহঃ) বলেন, যে ভেড়ী
প্রতি বছর (পর পর পাঁচ বছর) দু'টি করে মোট দশটি ভেড়ী বাচ্চা প্রসব করে ঐ
ভেড়ীকেও ওয়াসিলাহ বলা হত। ঐ ভেড়ীকেও স্বাধীনভাবে চলাফিরা করার জন্য
দেব-দেবীর নামে ছেড়ে দেয়া হত। এর পর থেকে ঐ ভেড়ী যতগুলি নর অথবা
মাদী বাচ্চা প্রসব করত তা পুরুষ লোকদেরকে দেয়া হত, মহিলাদেরকে দেয়া
হতনা। কিন্তু উহা যদি মৃত বাচ্চা প্রসব করত তাহলে পুরুষ ও মহিলা উভয়েই তা
থেকে আহার করত।
আল আওফী (রহঃ) বলেন যে, ইব্‌ন আব্বাস (রাঃ) বলেছেন: যদি কারও
উটের প্রজনণের মাধ্যমে দশটি বাচ্চা ভূমিষ্ট হত তাহলে ঐ উটকে 'হামী' বলা
হত। ওকে স্বধীনভাবে চলাফিরা করার জন্য ছেড়ে দেয়া হত। (তাবারী
১১/১২৯) আবূ রাওক (রহঃ) এবং কাতাদাহও (রহঃ) অনুরূপ বর্ণনা করেছেন।
আলী ইব্‌ন আবী তালহা (রহঃ) বলেন যে, ইব্‌ন আব্বাস (রাঃ) বলেছেন :
'হামী' হল ঐ নর উট যার ঔরষজাত বাচ্চা ঐ উট অথবা ওর ঔরষজাত বাচ্চার
মাধ্যমে গর্ভবতী হবে। কাফিরেরা বলত, ঐ উট ওর বংশধারা (হাম) অক্ষুন্ন
রেখেছে। তারা এ ধরণের উটকে কোন বোঝা বহন করতে দিতনা, শরীরের পশম
কাটতনা, যে কোন ভূমি থেকে সে খাবার খেতে পারত এবং যে কোন জলাশয়
--- OCR End ---