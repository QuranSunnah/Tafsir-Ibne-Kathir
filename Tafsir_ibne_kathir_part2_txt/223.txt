--- OCR Start ---
সূরা ৩ : আলে ইমরান,
২২৩
পারা ৪
করলেও তাদের আত্মা জীবিত থাকে এবং আহার্য প্রাপ্ত হয়। সহীহ মুসলিমে রয়েছে,
মাসরূক (রহঃ) বলেন, 'আমরা আবদুল্লাহকে (রাঃ) এ আয়াতের ভাবার্থ জিজ্ঞেস
করলে তিনি বলেন : 'আমরা রাসূলুল্লাহ সাল্লাল্লাহু 'আলাইহি ওয়া সাল্লামকে এ
আয়াতের ভাবার্থ জিজ্ঞেস করেছিলাম। তিনি বলেছিলেনঃ
'তাদের আত্মাসমূহ সবুজ রংয়ের পাখীর দেহের মধ্যে রয়েছে। তাদের জন্য
আরশে লটকান প্রদীপসমূহ রয়েছে। সারা জান্নাতের মধ্যে তারা যে কোন জায়গায়
বিচরণ করে এবং ঐ প্রদীপসমূহে আরাম লাভ করে থাকে। তাদের রাব্ব তাদের
দিকে একবার দৃষ্টিপাত করে বলেন : ‘তোমরা কিছু চাও কি?' তারা বলে : 'হে
আল্লাহ! আমরা আর কি চাব? জান্নাতের সর্বত্র আমরা ইচ্ছা মত চলে ফিরে
বেড়াচ্ছি। এরপরে আমরা আর কি চাইতে পারি?' আল্লাহ তা'আলা তাদেরকে
পুনরায় এটাই জিজ্ঞেস করেন এবং তারা ঐ এক উত্তরই দেয়। তৃতীয় বার আল্লাহ
সুবহানাহু ওয়া তা'আলা ঐ একই প্রশ্ন করেন। তারা যখন বুঝতে পারেন যে,
আল্লাহ প্রশ্ন করতেই থাকবেন। তাই তারা বলে, 'হে আমাদের রাব্ব! আমরা চাই
যে, আমাদের আত্মগুলি আপনি আমাদের দেহে ফিরিয়ে দিন। আমরা আবার
দুনিয়ায় গিয়ে আপনার পথে যুদ্ধ করব এবং শহীদ হব'। তখন জানা হয়ে যায় যে,
তাদের আর কোন জিনিসের প্রয়োজন নেই। তখন এ প্রশ্ন করা হতে আল্লাহ
তা'আলা বিরত থাকেন। (মুসলিম ৩/১৫০২)
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'যারা মারা যায় এবং
আল্লাহর নিকট উত্তম স্থান লাভ করে তারা কখনও দুনিয়ায় ফিরে আসা পছন্দ
করেনা। কিন্তু শহীদগণ এ আকাংখা করে যে, তাদেরকে যেন পৃথিবীতে দ্বিতীয়বার
ফিরিয়ে দেয়া হয় এবং তারা আবার আল্লাহর পথে যুদ্ধ করে শহীদ হতে পারে।
কেননা তারা স্বচক্ষে শাহাদাতের মর্যাদা দেখেছে'। (আহমাদ ৩/১২৬, মুসলিম
১৮৭৭)
মুসনাদ আহমাদে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন: 'তোমাদের ভাইদেরকে যখন উহুদের যুদ্ধে শহীদ করা হয় তখন
আল্লাহ তা'আলা তাদের আত্মাগুলিকে সবুজ পাখিসমূহের দেহের মধ্যে নিক্ষেপ
করেন যারা জান্নাতের বৃক্ষরাজির ফল আহার করে, জান্নাতী নদীর পানি পান করে
এবং আরশের ছায়ার নীচে লটকানো প্রদীপের মধ্যে আরাম ও শান্তি লাভ করে।
যখন পানাহারের এরূপ উত্তম জিনিস তারা প্রাপ্ত হয় তখন বলতে থাকে,
'আমাদের জগতবাসী ভাইয়েরা যদি আমাদের উত্তম সুখভোগের সংবাদ পেত
তাহলে তারা জিহাদ হতে মুখ ফিরিয়ে নিতনা এবং আল্লাহর পথে যুদ্ধ করতে
অস্বীকার করতনা। আল্লাহ সুবহানাহু ওয়া তা'আলা বলেন : 'তোমরা নিশ্চিত
--- OCR End ---