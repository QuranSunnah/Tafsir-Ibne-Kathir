--- OCR Start ---
সূরা ৪: নিসা,
২৭৭
পারা ৪
৭/৫৬২) ইব্‌ন মাসউদ (রাঃ), হাকাম ইব্‌ন উয়াইনা (রাঃ), হাসান বাসরী (রহঃ)
এবং যাহহাক (রহঃ) হতেও বর্ণিত আছে যে, سُفَهَاءَ শব্দের ভাবার্থ স্ত্রী ও
ছেলেমেয়েই বটে। (তাবারী ৭/৫৬২) সাঈদ ইব্‌ন যুবাইর (রহঃ) বলেন যে, এর
ভাবার্থ হচ্ছে পিতৃহীনেরা। (তাবারী ৭/৫৬৩) মুজাহিদ (রহঃ), ইকরিমাহ (রহঃ)
এবং কাতাদাহ (রহঃ) বলেন যে, এর ভাবার্থ হচ্ছে মহিলাগণ। (তাবারী ৭/৫৬৪)
সম্পদের যথার্থ ব্যবহার করা উচিত
এরপরে আল্লাহ তা'আলা বলেন : وَارْزُقُوهُمْ فِيهَا وَاكْسُوهُمْ তাদেরকেও
খাওয়াও, পরাও। ইব্‌ন আব্বাস (রাঃ) বলেন যে, এর ভাবার্থ হচ্ছে, 'আল্লাহ
সুবহানাহু ওয়া তা'আলা তোমার যে সম্পদকে তোমার জীবন ধারণের উপায় করে
দিয়েছেন তা তুমি তোমার স্ত্রী ও ছেলেমেয়েকে প্রদান করে তাদের হাতের দিকে
চেয়ে থেকনা। বরং তোমার সম্পদ তুমি তোমার দখলেই রেখে ওকে ঠিক রাখ
এবং তুমি স্বহস্তে তাদের খাওয়া ও পরার ব্যবস্থা কর। (তাবারী ৭/৫৭০)
এরপরে বলা হচ্ছে, وَقُولُواْ لَهُمْ قَوْلاً مَّعْرُوفًا তাদের সাথে ভাল কথা বল।
অর্থাৎ তাদের সাথে উত্তম ও নম্র ব্যবহার কর। এ আয়াত দ্বারা জানা যাচ্ছে যে,
অভাবগ্রস্তদের সাথে উত্তম ব্যবহার করা উচিত, যার নিজ হাতে খরচ করার
অধিকার নেই তার খাওয়া ও পরার ব্যবস্থা করা ও খবরাখবর লওয়া এবং নম্র
ব্যবহার করা উচিত।
বয়ঃপ্রাপ্ত হলে ইয়াতীমদের সম্পদ ফিরিয়ে দিতে হবে
وَابْتَلُوا الْيَتَامَى حَتَّى إِذَا بَلَغُوا النِّكَاحَ : 969 97 98 90899
তোমরা পিতৃহীনদের দেখাশুনা কর যে পর্যন্ত না তারা যৌবনে পদার্পণ করে।
এখানে
শব্দ দ্বারা প্রাপ্ত বয়স বুঝানো হয়েছে এবং প্রাপ্ত বয়সের পরিচয় তখনই
পাওয়া যায় যখন এক বিশেষ প্রকারের স্বপ্ন দেখা যায় এবং এক বিশেষ প্রকারের
পানি তীব্র বেগে বহির্গত হয়। আলী (রাঃ) বলেন: 'রাসূলুল্লাহ সাল্লাল্লাহু 'আলাইহি
ওয়া সাল্লামের উক্তিটি ভালভাবেই স্মরণ আছেঃ
'স্বপ্নদোষের পর পিতৃহীনতাও নেই এবং সারা দিনরাত নীরব থাকাও নেই।'
(আবূ দাউদ ৩/২৯৩) অন্য হাদীসে আয়িশা (রাঃ) ও অন্যান্য থেকে বর্ণিত
আছে, রাসূল সাল্লাল্লাহু 'আলাইহি ওয়া সাল্লাম বলেছেনঃ
--- OCR End ---