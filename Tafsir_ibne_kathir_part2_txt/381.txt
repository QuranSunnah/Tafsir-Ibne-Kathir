সূরা ৪: নিসা,
৩৮১
পারা ৫
ইবন হুযাইফা ইব্‌ন কায়েসকে (রাঃ) প্রেরণ করেন। তার ব্যাপারে أَطِيعُوا اللَّهَ
وَأَطِيعُوا الرَّسُولَ وَأُوْلِي الْأَمْرِ مِنكُمْ এ আয়াতটি অবতীর্ণ হয়। (ফাতহুল বারী
৮/১০১, মুসলিম ৩/১৪৬৫, আবূ দাউদ ৩/৯২, তিরমিযী ৫/৩৬৪, নাসাঈ
৭/১৫৪) ইমাম তিরমিযী একে হাসান গারীব বলেছেন।
মুসনাদ আহমাদে আলী (রাঃ) হতে বর্ণিত আছে, তিনি বলেন, রাসূলুল্লাহ
সাল্লাল্লাহু 'আলাইহি ওয়া সাল্লাম এক সেনাবাহিনী প্রেরণ করেন এবং একজন
আনসারীকে তার নেতৃত্ব দান করেন। একদা তিনি সৈন্যদের উপর কি এক
ব্যাপারে ভীষণ রাগান্বিত হয়ে বলেন, 'রাসূলুল্লাহ সাল্লাল্লাহু 'আলাইহি ওয়া সাল্লাম
কি তোমাদেরকে আমার আনুগত্যের নির্দেশ দেননি?' তারা বলেন, হ্যাঁ। তিনি
বলেন, 'তোমরা জ্বালানী কাষ্ঠ জমা কর।' অতঃপর তিনি আগুন আনার ব্যবস্থা
করে কাষ্ঠগুলো জ্বালিয়ে দেন। তারপর তিনি বলেন, আমি তোমাদেরকে এ
আগুনের মধ্যে প্রবেশ করার নির্দেশ দিলাম। সেনাবাহিনীর লোকেরা আগুনে প্রায়
ঝাপ দিচ্ছিল। তখন একজন নব্য যুবক সৈন্যদেরকে বলেন, 'আপনারা আগুন
হতে রক্ষা পাওয়ার উদ্দেশে আল্লাহর রাসূল সাল্লাল্লাহু 'আলাইহি ওয়া সাল্লামের
নিকট আশ্রয় নিয়েছেন। আপনারা তাড়াহুড়া করবেননা যে পর্যন্ত না আপনারা
রাসূলুল্লাহ সাল্লাল্লাহু 'আলাইহি ওয়া সাল্লামের সঙ্গে সাক্ষাৎ করেন। অতঃপর তিনিও
যদি আপনাদেরকে আগুনে প্রবেশ করার নির্দেশ দেন তাহলে ওতে প্রবেশ
করবেন।' অতঃপর তারা রাসূলুল্লাহ সাল্লাল্লাহু 'আলাইহি ওয়া সাল্লামের নিকট ফিরে
এসে ঘটনাটি বর্ণনা করেন। তখন তিনি বললেন: 'তোমরা যদি আগুনে ঝাপ
দিতে তাহলে আর কখনও সে আগুন হতে বের হতে পারতেনা। জেনে রেখ,
আনুগত্য শুধু আল্লাহ তা'আলার সন্তুষ্টির কাজেই রয়েছে।' (আহমাদ ১/৮২,
ফাতহুল বারী ৭/৬৫৫, মুসলিম ৩/১৪৬৯)
সুনান আবূ দাঊদে আবদুল্লাহ ইব্‌ন উমার (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'শ্রবণ করা ও মান্য করা
মুসলিমের উপর ফার্য, তা তার নিকট প্রিয়ই হোক বা অপছন্দনীয়ই হোক, যে
পর্যন্ত না (আল্লাহ ও তাঁর রাসূলের) অবাধ্যতার নির্দেশ দেয়া হয়। যখন অবাধ্যতার
নির্দেশ দেয়া হবে তখন শ্রবণও করতে হবেনা এবং মান্যও করতে হবেনা।' (আবূ
দাউদ ২৬২৬, বুখারী ৭১৪৪, মুসলিম ১৮৩৯)
সহীহ বুখারী ও সহীহ মুসলিমে উবাদা ইব্‌ন সামিত (রাঃ) হতে বর্ণিত, তিনি
বলেন : আমরা শ্রবণ করা ও মান্য করার উপর রাসূলুল্লাহ সাল্লাল্লাহু 'আলাইহি