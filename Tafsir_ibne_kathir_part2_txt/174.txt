--- OCR Start ---
সূরা ৩ : আলে ইমরান,
১৭৪
চাচার দেয়াল পোরা ৪
إِذْ تَسْتَغِيثُونَ رَبَّكُمْ فَاسْتَجَابَ لَকُمْ أَنِّي مُسِدُّكُمْ بِأَلْفٍ مِّنَ الْمَلَئِكَةِ مُرْدِفِينَ
স্মরণ কর সেই সংকট মুহুর্তের কথা, যখন তোমরা তোমাদের রবের নিকট
কাতর কণ্ঠে প্রার্থনা করেছিলে, আর তিনি সেই প্রার্থনা কবুল করে বলেছিলেন:
নিশ্চয়ই আমি তোমাদেরকে এক হাজার মালাক/ফেরেশতা দ্বারা সাহায্য করব,
যারা একের পর এক আসবে। (সূরা আনফাল, ৮ঃ ৯)
আয়াতদ্বয়ের মধ্যে সমতা এভাবেই হতে পারে, কেননা সেখানে مُرْدِفِينَ শব্দ
বিদ্যমান রয়েছে। সুতরাং বুঝা যাচ্ছে যে, প্রথমে পাঠানো হয়েছিল এক হাজার,
অতঃপর তাঁদের পরে আরও দু'হাজার পাঠিয়ে তাঁদের সংখ্য্যা তিন হাজার করা হয়
এবং সবশেষে আরও দু'হাজার প্রেরণ করে তাঁদের সংখ্যা পাঁচ হাজারে পৌঁছে
যায়। বাহ্যতঃ এটাই জানা যাচ্ছে যে, এ অঙ্গীকার ছিল বদরের যুদ্ধের জন্য,
উহুদের যুদ্ধের জন্য নয়। কিন্তু কেহ কেহ বলেন যে, এ অঙ্গীকার উহুদের যুদ্ধের
জন্যই ছিল। মুজাহিদ (রহঃ), ইকরিমাহ (রহঃ), যাহহাক (রহঃ), মূসা ইন্ন
উকবা (রহঃ) প্রমূখের এটাই উক্তি। কিন্তু তাঁরা বলেন যে, মুসলিমগণ যুদ্ধক্ষেত্র
হতে সরে পড়েছিলেন বলে মালাইকা অবতীর্ণ করা হয়নি। কেননা সাথে সাথেই
আল্লাহ তা'আলা أَنْ تَصْبِرُوا وَتَتَّقُوا অর্থাৎ 'যদি তোমরা ধৈর্য ধারণ কর ও সংযমী
হও' এ কথা বলেছেন। فَوْرٌ শব্দের কয়েকটি অর্থ রয়েছে ঃ (১) নিমিষে, (২(
ক্রোধ ও (৩) ভ্রমণ। مُسَوِّمِينَ শব্দের অর্থ হচ্ছে চিহ্ন বিশিষ্ট। আলী (রাঃ(
বলেন যে, বদরের যুদ্ধের দিন মালাইকা/ফেরেশতাদের চিহ্ন ছিল সাদা পশম।
আর তাদের ঘোড়ার চিহ্ন ছিল মাথার শুভ্রতা। অতঃপর আল্লাহ তা'আলা বলেনঃ
وَمَا جَعَلَهُ اللهُ إِلَّا بُشْرَى لَكُمْ وَلِتَطْمَئِنَّ قُلُوبُكُم بِهِ
এবং তোমাদেরকে এর সুসংবাদ দেয়ার একমাত্র উদ্দেশ্য ছিল তোমাদেরকে সন্তুষ্ট
করা ও তোমাদের মনে শান্তি আনয়ন করা। নচেৎ আল্লাহ তা'আলা এত ব্যাপক
ক্ষমতাবান যে, তিনি মালাক অবতীর্ণ না করেও এবং যুদ্ধ ছাড়াও তোমাদেরকে
জয়যুক্ত করতে পারেন। সাহায্য শুধু আল্লাহ তা'আলার পক্ষ হতেই এসে থাকে।
যেমন অন্য জায়গায় রয়েছেঃ
--- OCR End ---