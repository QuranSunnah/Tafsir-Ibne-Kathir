--- OCR Start ---
সূরা ৩ : আলে ইমরান,
১৪৮
পারা ৪
স্বীকার করতে হবে, অবাধ্য হওয়া যাবেনা, তাঁকে সদা স্মরণ করতে হবে, কোন
সময়েই তাঁকে ভুলে যাওয়া চলবেনা। তাঁর কৃতজ্ঞতা প্রকাশ করতে হবে, কৃতঘ্ন
হতে পারবেনা। (ইবন আবী হাতিম ২/৪৪৬) কোন কোন বর্ণনায় এ তাফসীর
মারুফু' রূপেও বর্ণিত হয়েছে। কিন্তু এর মাওকুফ হওয়াই সঠিক কথা। অর্থাৎ এটা
আবদুল্লাহ ইব্‌ন মাসউদের (রাঃ) উক্তি। আনাসের (রাঃ) বক্তব্য এই যে, মানুষ
আল্লাহ তা'আলাকে ভয় করার দাবী পূরণ করতে পারেনা যে পর্যন্ত সে স্বীয়
জিহ্বাকে সংযত করতে না পারে। (ইব্‌ন আবী হাতিম ২/৪৪৮) অতঃপর আল্লাহ
তা'আলা বলেনঃ
وَلَا تَمُوتُنَّ إِلَّا وَأَنتُم مُّسْلِمُونَ এবং তোমরা মুসলিম না হয়ে মৃত্যু বরণ
করনা। অর্থাৎ আজীবন ইসলামের উপর সুপ্রতিষ্ঠিত থাক, যাতে মৃত্যুও ওর উপরেই
হয়। ঐ মহান প্রভুর নিয়ম এই যে, মানুষ স্বীয় জীবন যেভাবে চালিত করে ঐভাবেই
তার মৃত্যু দিয়ে থাকেন। যার উপর তার মৃত্যু সংঘটিত হবে ওর উপরেই
কিয়ামাতের দিন তাকে উত্থিত করবেন। আল্লাহ তা'আলা এর বিপরীত হতে
আমাদেরকে আশ্রয় দান করুন, আমীন। মুসনাদ আহমাদে রয়েছে যে, মানুষ
বাইতুল্লাহর তাওয়াফ করছিলেন এবং ইব্‌ন আব্বাসও (রাঃ) সেখানে উপস্থিত
ছিলেন। তাঁর হাতে হাটা-চলার জন্য একটি লাঠি ছিল। তিনি বর্ণনা করছিলেন যে,
রাসূলুল্লাহ সাল্লাল্লাহু 'আলাইহি ওয়া সাল্লাম এ আয়াতটি পাঠ করে বলেনঃ
'যদি যাকুমের এক বিন্দুমাত্র দুনিয়ায় নিক্ষেপ করা হয় তাহলে
দুনিয়াবাসীদের আহার্য নষ্ট হয়ে যাবে। তাহলে কল্পনা কর যে, ঐ জাহান্নামীদের
অবস্থা কি হতে পারে যাদের আহার্য হবে এ যাকুম।' (আহমাদ ১/৩০০,
তিরমিযী ৭/৩০৭, নাসাঈ ৬/৩১৩, ইব্‌ন মাজাহ ২/১৪৪৬, ইন্ন' হিব্বান
৯/২৭৮, হাকিম ২/২৯৪) ইমাম তিরমিযী (রহঃ) একে হাসান সহীহ বলেছেন
এবং ইমাম হাকিম (রহঃ) সহীহ বুখারী ও মুসলিমের শর্ত পূরণে বর্ণনা করেছেন,
যদিও তারা তাদের গ্রন্থে লিপিবদ্ধ করেননি।
অন্য হাদীসে রয়েছে, যাবির (রাঃ) বলেন: 'আমি রাসূলুল্লাহ সাল্লাল্লাহু
'আলাইহি ওয়া সাল্লামের মৃত্যুর তিন দিন পূর্বে তাঁর মুখে শুনেছিঃ 'মৃত্যুর সময়
তোমরা আল্লাহ সুবহানাহু ওয়া তা'আলার প্রতি ভাল ধারণা পোষণ করবে'।
(মুসলিম ৪/২২০৫, আহমাদ ৩/৩১৫) অন্যত্র রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন:
আল্লাহ তা'আলা বলেন: 'আমার বান্দা আমার সম্পর্কে যেমন ধারণা করে,
আমি তার ধারণার মতই রয়েছি।' (ফাতহুল বারী ১৩/৩৯৫, মুসলিম ৪/২০৬১)
--- OCR End ---