সূরা ৫ : মায়িদাহ,
৫৯৯
পারা ৬
বিচ্ছিন্নভাবে এদিক ওদিক ছড়িয়ে ছিটিয়ে ছিলেন। রাসূলুল্লাহ সাল্লাল্লাহু
'আলাইহি ওয়া সাল্লাম স্বীয় হাতিয়ার একটি গাছে ঝুলিয়ে রাখেন। এমন সময়
এক বেদুঈন এসে তাঁর তরবারীটি হাতে টেনে নিয়ে বলে, আপনাকে এখন
আমার হাত থেকে কে বাঁচাতে পারে? উত্তরে রাসূলুল্লাহ সাল্লাল্লাহু 'আলাইহি ওয়া
সাল্লাম বললেন: 'মহামহিমান্বিত আল্লাহ (আমাকে বাঁচাবেন)।' সে দ্বিতীয়বার এ
প্রশ্নই করল। রাসূলুল্লাহ সাল্লাল্লাহু 'আলাইহি ওয়া সাল্লাম পুনরায় এ উত্তরই
দিলেন। বেদুঈন তৃতীয়বার বলল, 'আপনাকে আমা থেকে রক্ষা করবে কে?'
তিনি উত্তরে বললেন: 'আল্লাহ।' বর্ণনাকারী বলেন যে, এ কথা শোনার পর
বেদুঈন তার হাত থেকে তরবারীটি ফেলে দিল। রাসূলুল্লাহ সাল্লাল্লাহু 'আলাইহি
ওয়া সাল্লাম সাহাবীগণকে ডাক দিলেন। তাঁরা এসে গেলে তিনি তাঁদের কাছে
বেদুঈনের ঘটনাটি বর্ণনা করলেন। সে তখন তাঁর পাশে উপবিষ্ট ছিল। কিন্তু
তিনি তাকে কোন শাস্তি দিলেননা। কাতাদাহ (রহঃ) মাঝে মাঝে এটি বর্ণনা
করে বলতেন : কতগুলো লোক প্রতারণা করে রাসূলুল্লাহ সাল্লাল্লাহু 'আলাইহি
ওয়া সাল্লামকে হত্যা করতে চেয়েছিল এবং তারাই ঐ বেদুঈনকে গুপ্ত ঘাতক
হিসাবে তাঁর নিকট পাঠিয়েছিল। কিন্তু মহান আল্লাহ তাদের পরিকল্পনা এভাবে
ব্যর্থ করে দেন। (আবদুর রায্যাক ১/১৮৫) সহীহ বুখারী থেকে জানা যায় যে,
ঐ বেদুঈনের নাম ছিল গাওরাস ইব্‌ন হারিস। (বুখারী ৪১৩৫, ৪১৩৬, ৪১৩৭)
ইব্‌ন আব্বাস (রাঃ) হতে বর্ণিত আছে যে, ইয়াহুদীরা রাসূলুল্লাহ সাল্লাল্লাহু
'আলাইহি ওয়া সাল্লাম ও তাঁর সাহাবীগণকে হত্যা করার উদ্দেশে খাদ্যে বিষ
মিশিয়ে তাদেরকে দা'ওয়াত করে। কিন্তু মহান আল্লাহ এ সংবাদ রাসূলুল্লাহ
সাল্লাল্লাহু 'আলাইহি ওয়া সাল্লামকে জানিয়ে দেন। সুতরাং তারা বেঁচে যান। এ
কথাও বলা হয়েছে যে, কা'ব ইব্‌ন আশরাফ এবং তার ইয়াহুদী সঙ্গীরা রাসূলুল্লাহ
সাল্লাল্লাহু 'আলাইহি ওয়া সাল্লামকে বাড়ীতে ডেকে নিয়ে কষ্ট দিতে চেয়েছিল।
এটা ঐ সময়ের ঘটনা, যখন নাবী সাল্লাল্লাহু 'আলাইহি ওয়া সাল্লাম আমেরী
লোকদের দিয়াত গ্রহণের জন্য তাদের নিকট গিয়েছিলেন। ঐ সময় বানী নাযীর
গোত্রের দুষ্ট লোকেরা আমর ইব্‌ন জাহাশ ইব্‌ন কা'বকে উত্তেজিত করে বলেছিল
ঃ 'আমরা রাসূলুল্লাহ সাল্লাল্লাহু 'আলাইহি ওয়া সাল্লামকে নীচে দাঁড় করিয়ে রেখে
আলোচনায় লিপ্ত রাখব, এ সুযোগে তুমি উপর থেকে তাঁর উপর পাথর ফেলে
দিয়ে তাঁকে দুনিয়া হতে বিদায় করে দিবে।' কিন্তু মহান আল্লাহ স্বীয় রাসূল
সাল্লাল্লাহু 'আলাইহি ওয়া সাল্লামকে পথিমধ্যেই তাদের দুষ্টামির কথা জানিয়ে
দেন। সুতরাং রাসূলুল্লাহ সাল্লাল্লাহু 'আলাইহি ওয়া সাল্লাম সাহাবীগণসহ সেখান
হতে ফিরে আসেন। এ আয়াতে ঐ ঘটনারই উল্লেখ রয়েছে। ইরশাদ হচ্ছেঃ