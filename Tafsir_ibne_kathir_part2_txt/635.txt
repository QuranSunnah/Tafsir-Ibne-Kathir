--- OCR Start ---
সূরা ৫ : মায়িদাহ,
৬৩৫
পারা ৬
আব্বাস (রাঃ) বলেছেনঃ মুসলিমদের দেশে যে লোক অস্ত্র ধারণ করে এবং চলার
পথে লোকদেরকে ভয়-ভীতি প্রদর্শন করে, এমন লোককে ধৃত করার পর মুসলিম
শাসকের অধিকার রয়েছে যে, হয় সে ঐ লোককে গর্দান কেটে হত্যা করবে অথবা
শূলে চড়াবে অথবা তার হাত ও পা কেটে ফেলবে। (তাবারী ১০/২৬৩) সাদ
ইবনুল মুসাইয়িব (রহঃ), মুজাহিদ (রহঃ), 'আতা (রহঃ), হাসান বাসরী (রহঃ),
ইবরাহীম নাখঈ (রহঃ) এবং যাহহাকও (রহঃ) অনুরূপ বলেছেন বলে ইন জারীর
(রহঃ) বর্ণনা করেছেন। (তাবারী ১০/২৬২, ২৬৩) এ মতামত ব্যক্ত করার কারণ
এই যে, আয়াতে 'আও' '' শব্দটি ব্যবহার করে যে কোন একটি সিদ্ধান্ত গ্রহণ করার
সুযোগ দেয়া হয়েছে। যেমন আল্লাহ তা'আলা বলেনঃ
$$فَجَزَاء مِثْلُ مَا قَتَلَ مِنَ النَّعَمِ يَحْكُمُ بِهِ ذَوَا عَدْلٍ مِّنْكُمْ هَدْيًا$$
$$بَلِغَ الْكَعْبَةِ أَوْ كَفَّارَةٌ طَعَامُ مَسْكِينَ أَوْ عَدْلُ ذَلِكَ صِيَامًا$$
(অতঃপর নিরূপিত মূল্য দ্বারা) সেই বিনিময় গৃহপালিত চতুস্পদ জন্তু নেয়ায
স্বরূপ কা'বা ঘর পর্যন্ত পৌঁছে দিবে, না হয় কাফফারা স্বরূপ (নিরূপিত মূল্যের
খাদ্যদ্রব্য) মিসকীনদের মধ্যে বিতরণ করবে, অথবা এর সম পরিমাণ সিয়াম
পালন করবে। (সূরা মায়িদাহ, ৫ঃ ৯৫) তিনি আরও বলেনঃ
$$فَمَنْ كَانَ مِنْكُمْ مَّرِيضًا أَوْ بِهِ أَذًى مِّنْ رَّأْسِهِ فَفِدْيَةٌ مِّنْ صِيَامٍ أَوْ$$
$$صَدَقَةٍ أَوْ نُسُكِ$$
কিন্তু কেহ যদি তোমাদের মধ্যে পীড়িত হয়, অথবা তার মস্তিস্ক যন্ত্রনাগ্রস্ত হয়
তাহলে সে সিয়াম কিংবা সাদাকাহ অথবা কুরবানী দ্বারা ওর বিনিময় করবে।
(সূরা বাকারাহ, ২: ১৯৬)
$$فَكَفَّارَتُهُ إِطْعَامُ عَشَرَةِ مَسْكِينَ مِنْ أَوْسَطِ مَا تُطْعِمُونَ أَهْلِيكُمْ أَوْ$$
$$كِسْوَتُهُمْ أَوْ تَحْرِيرُ رَقَبَةٍ$$
সুতরাং ওর কাফফারা হচ্ছে দশজন অভাবগ্রস্তকে মধ্যম ধরণের খাদ্য প্রদান
করা, যা তোমরা নিজ পরিবারের লোকদেরকে খাইয়ে থাক, কিংবা তাদেরকে
পরিধেয় বস্ত্র দান করা (মধ্যম ধরণের), কিংবা একজন গোলাম কিংবা বাঁদী মুক্ত
করা। (সূরা মায়িদাহ, ৫ : ৮৯) এ সকল আয়াতে উপরের আয়াতটির মতই
সিদ্ধান্ত নেয়ার ব্যাপারে অধিকার রয়েছে। আল্লাহ তা'আলা বলেনঃ
--- OCR End ---