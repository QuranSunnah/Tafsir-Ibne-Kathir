সূরা ৪: নিসা,
৩৪১
পারা ৫
হয় তিনি প্রতিবেশীদেরকে উত্তরাধিকারী বানিয়ে দিবেন।' (আহমাদ ২/৮৫,
ফাতহুল বারী ১০/৪৫৫, মুসলিম ৪/২০২৫)
(২) মুসনাদ আহমাদেই রয়েছে, আমর ইব্‌ন আস (রাঃ) হতে বর্ণিত আছে
যে, নাবী সাল্লাল্লাহু 'আলাইহি ওয়া সাল্লাম বলেছেন: 'সঙ্গীদের মধ্যে আল্লাহ
তা'আলার নিকট উত্তম সঙ্গী ঐ ব্যক্তি যে তার সঙ্গীর সাথে উত্তম ব্যবহার করে
এবং প্রতিবেশীদের মধ্যে আল্লাহ তা'আলার নিকট উত্তম প্রতিবেশী ঐ ব্যক্তি যে
প্রতিবেশীদের সাথে ভাল ব্যবহার করে।' (আহমাদ ২/১৬৭, তিরমিযী ৬/৭৫)
ইমাম তিরমিযী (রহঃ) হাদীসটিকে হাসান গারীব বলেছেন।
(৩) মুসনাদ আহমাদে রয়েছে, মিকদাদ ইব্‌ন আসওয়াদ (রাঃ) হতে বর্ণিত
আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম একদা স্বীয় সাহাবীবর্গকে
জিজ্ঞেস করেন : 'ব্যভিচার সম্বন্ধে তোমরা কি বল?” সাহাবীগণ বলেন, ওটা
অবৈধ। আল্লাহ তা'আলা ও তাঁর রাসূল সাল্লাল্লাহু 'আলাইহি ওয়া সাল্লাম ওটাকে
অবৈধ বলে ঘোষণা করেছেন এবং কিয়ামাত পর্যন্ত ওটা অবৈধই থাকবে। তখন
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'জেনে রেখ যে, দশজন
নারীর সাথে ব্যভিচারকারী ব্যক্তি ঐ ব্যক্তি অপেক্ষা কম পাপী যে তার প্রতিবেশীর
স্ত্রীর সাথে ব্যভিচার করে।' পুনরায় তিনি তাদেরকে জিজ্ঞেস করেন : 'তোমরা চুরি
সম্বন্ধে কি বল? তাঁরা উত্তরে বলেন, 'ওটাকেও আল্লাহ ও তাঁর রাসূল সাল্লাল্লাহু
'আলাইহি ওয়া সাল্লাম হারাম করেছেন এবং ওটাও কিয়ামাত পর্যন্ত হারামই
থাকবে।' রাসূলুল্লাহ সাল্লাল্লাহু 'আলাইহি ওয়া সাল্লাম তখন বলেন : 'জেনে রেখ
যে, যে চোর দশ বাড়ীতে চুরি করেছে তার পাপ ঐ চোরের পাপ হতে হালকা, যে
তার প্রতিবেশীর ঘর হতে কিছু চুরি করে।' (আহমাদ ৬/৮)
(৪) সহীহ বুখারী ও মুসলিমে রয়েছে, ইব্‌ন্ন মাসঊদ (রাঃ) হতে বর্ণিত আছে,
তিনি বলেন, 'হে আল্লাহর রাসূল সাল্লাল্লাহু 'আলাইহি ওয়া সাল্লাম! সবচেয়ে বড়
পাপ কোন্টি?' তিনি বলেন: 'তা এই যে, তুমি আল্লাহর সাথে অংশী স্থাপন কর,
অথচ তিনিই তোমাকে সৃষ্টি করেছেন।' আমি জিজ্ঞেস করলাম, তারপর কোন্টি?
তিনি বললেনঃ তোমার সন্তানকে এই ভয়ে হত্যা করছ যে, সে তোমার খাদ্যে ভাগ
বসাবে। আমি আবার বললাম, তারপর কোন্টি? তিনি বললেন : 'তারপরে এই
যে, তুমি যদি তোমার প্রতিবেশীর স্ত্রীর সাথে ব্যভিচারে লিপ্ত হও।' ফাতহুল বারী
৮/৩৫০, মুসলিম ১/৯০)
(৫) মুসনাদ আহমাদে আয়িশা (রাঃ) হতে বর্ণিত আছে যে, তিনি রাসূলুল্লাহ
সাল্লাল্লাহু 'আলাইহি ওয়া সাল্লামকে জিজ্ঞেস করেন : 'আমার দুই প্রতিবেশী