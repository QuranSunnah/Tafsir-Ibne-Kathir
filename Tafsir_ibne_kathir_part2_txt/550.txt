সূরা ৫ : মায়িদাহ,
৫৫০
পারা ৬
সূরা ৫: মায়িদাহ, মাদানী
(আয়াত: ১২০, রুকূ': ১৬)
ه - سُوْرَةُ الْمَائدة مَدَنِيَّةٌ
آياتها : ۱۲۰. رُكُوْعَاتُهَا : (١٦)
সূরা মায়িদাহ নাযিল হওয়া এবং এর গুরুত্ব
ইমাম তিরমিযী (রহঃ) বর্ণনা করেছেন যে, আবদুল্লাহ ইব্‌ন আমর (রাঃ) বর্ণনা
করেছেন, রাসূলুল্লাহ সাল্লাল্লাহু 'আলাইহি ওয়া সাল্লামের উপর অবতীর্ণ সূরাগুলির
মধ্যে সূরা 'মায়িদাহ' ও সূরা 'আল-ফাত্‌হ' সর্বশেষ সূরা। (তিরমিযী ৮/৪৩৬)
এরপর ইমাম তিরমিযী (রহঃ) এ হাদীসটি সম্পর্কে মন্তব্য করেছেন যে, হাদীসের
সংজ্ঞানুযায়ী এটি গারীব' ও 'হাসান' হাদীস। তিনি ইব্‌ন আব্বাসের (রাঃ) উদ্ধৃতি
দিয়ে আরও বলেছেন যে, রাসূলুল্লাহ সাল্লাল্লাহু 'আলাইহি ওয়া সাল্লামের উপর
অবতীর্ণ সর্বশেষ সূরা হল ঃ
إِذَا جَاءَ نَصْرُ اللَّهِ وَ الْفَتْحُ
যখন আসবে আল্লাহর সাহায্য ও বিজয়। (সূরা নাস্ত্র, ১১০ : ১)
(তিরমিযী ৮/৪৩৭)
হাকিম তাঁর 'মুসতাদরাক' গ্রন্থে তিরমিযীর (রহঃ) বর্ণনার ন্যায় আবদুল্লাহ ইব্‌ন
ওয়াহাবের (রহঃ) সনদের মাধ্যমে একটি হাদীস বর্ণনা করেছেন। এরপর তিনি
হাদীসটি সম্পর্কে মন্তব্য করেছেন যে, এটি ইমাম বুখারী (রহঃ) ও ইমাম মুসলিম
(রহঃ) কর্তৃক আরোপিত শর্তানুযায়ী একটি সহীহ হাদীস। কিন্তু ইমাম বুখারী (রহঃ)
ও ইমাম মুসলিম (রহঃ) কেহই এ হাদীসটিকে তাদের গ্রন্থে লিপিবদ্ধ করেননি।
(হাকিম ২/৩১১) হাকিম আরও বর্ণনা করেন যে, যুবাইর ইবন নুফাইর (রাঃ) বর্ণনা
করেছেন: আমি একদা হাজ্জে গমন করি। এরপর আমি আয়িশার (রাঃ) সাথে দেখা
করি। তখন তিনি আমাকে জিজ্ঞেস করেন : 'হে যুবাইর! তুমি কি সূরা মায়িদাহ
পড়?' আমি উত্তরে বললামঃ হ্যাঁ। তখন তিনি বললেন: 'এটাই রাসূলুল্লাহ সাল্লাল্লাহু
'আলাইহি ওয়া সাল্লামের উপর অবতীর্ণ শেষ সূরা। সুতরাং তোমরা এর মাধ্যমে যেসব
বিষয় বৈধ হিসাবে পাও সেগুলিকে বৈধ হিসাবে গ্রহণ কর। আর যেগুলোকে অবৈধ
হিসাবে পাও সেগুলোকে অবৈধ হিসাবে গ্রহণ কর।' অতঃপর হাকিম এ হাদীসটি
সম্পর্কে মন্তব্য করেন যে, এটি ইমাম বুখারী (রহঃ) ও ইমাম মুসলিম (রহঃ) কর্তৃক