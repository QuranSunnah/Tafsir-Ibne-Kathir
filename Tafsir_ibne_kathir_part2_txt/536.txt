সূরা ৪: নিসা,
৫৩৬
পারা ৬
আহলে কিতাবদেরকে ধর্মের ব্যাপারে
বাড়াবাড়ি না করার আদেশ
আল্লাহ তা'আলা আহলে কিতাবকে বাড়াবাড়ি ও সীমা অতিক্রম করতে
নিষেধ করছেন। খৃষ্টানরা ঈসার (আঃ) ব্যাপারে সীমা অতিক্রম করেছিল এবং
তাঁকে নাবুওয়াত হতে বাড়িয়ে দিয়ে আল্লাহ পর্যন্ত পৌঁছে দিয়েছিল। তারা তাঁর
আনুগত্য ছেড়ে দিয়ে, আল্লাহকে ইবাদাত করার মত, ঈসার (আঃ) ইবাদাতে
লিপ্ত হয়ে পড়েছিল, এমনকি অন্যান্য মনীষীর ব্যাপারেও তাদের ধারণা খারাপ
হয়ে গিয়েছিল। খৃষ্টান ধর্মের আলেমদেরকেও তারা নিষ্পাপ মনে করতে থাকে
এবং এ ধারণা করে নেয় যে, ধর্মের আলেমগণ যা কিছু বলেন তা তাদের মেনে
নেয়াই অপরিহার্য কর্তব্য। সত্য-মিথ্যা, হক-বাতিল এবং সুপথ-ভ্রান্তির পথ
পরীক্ষা করার কোন অধিকার তাদের নেই, যার বর্ণনা কুরআনুল হাকীমে নিম্নের
এ আয়াতে রয়েছে:
$$اتَّخَذُوا أَحْبَارَهُمْ وَرُهْبَانَهُمْ أَرْبَابًا مِنْ دُونِ اللَّهِ$$
তারা আল্লাহকে ছেড়ে নিজেদের পন্ডিত ও ধর্ম যাজকদেরকে রাব্ব বানিয়ে
নিয়েছে। (সূরা তাওবাহ, ৯ : ৩১)
মুসনাদ আহমাদে রয়েছে, ইব্‌ন আব্বাস (রাঃ) বলেন, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন: 'তোমরা আমার ব্যাপারে এমনভাবে বাড়াবাড়ি
করনা যেমনভাবে খৃষ্টানরা ঈসা ইবন মারইয়ামকে (আঃ) নিয়ে বাড়াবাড়ি করেছে।
আমি তো একজন দাস মাত্র। সুতরাং তোমরা আমাকে আল্লাহর দাস ও তাঁর রাসূল
বলবে।' (আহমাদ ১/২৩, ফাতহুল বারী ৬/৫৫১)
মুসনাদ আহমাদে অপর একটি হাদীসে আনাস ইবন মালিক (রাঃ) হতে বর্ণিত
হয়েছে, একটি লোক রাসূলুল্লাহ সাল্লাল্লাহু 'আলাইহি ওয়া সাল্লামকে বললেন : 'হে
মুহাম্মাদ সাল্লাল্লাহু 'আলাইহি ওয়া সাল্লাম! হে আমাদের নেতা ও নেতার ছেলে! হে
আমাদের মধ্যে সর্বোত্তম ব্যক্তি ও সর্বোত্তম ব্যক্তির ছেলে।' তখন রাসূলুল্লাহ
সাল্লাল্লাহু 'আলাইহি ওয়া সাল্লাম বললেন: 'হে লোকসকল! তোমরা কথা বলার
সময় নিজেদের কথার প্রতি খেয়াল রেখ, শাইতান যেন তোমাদেরকে ফাঁদে না
ফেলে। আমি মুহাম্মাদ ইব্‌ন আবদুল্লাহ, আমি আল্লাহর দাস ও তাঁর রাসূল।
আল্লাহর শপথ! আমি চাইনা যে, আল্লাহ আমাকে যে মর্যাদা দিয়েছেন তদপেক্ষা
বেশি বাড়িয়ে বল।' (আহমাদ ৩/১৫৩) এরপর আল্লাহ তা'আলা বলেনঃ