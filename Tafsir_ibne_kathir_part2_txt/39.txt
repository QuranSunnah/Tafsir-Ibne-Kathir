সূরা ৩ : আলে ইমরান,
৩৯
পারা ৩
সুবহানাহু ওয়া তা'আলার পুত্র হওয়ার দলীল গ্রহণ করেছে। অথচ তিনি আল্লাহ
তা'আলার সৃষ্ট, তাঁর বান্দা ও রাসূল।
অতঃপর বলা হচ্ছে, 'অস্পষ্ট আয়াতগুলির পিছনে লেগে থাকার তাদের দ্বিতীয়
উদ্দেশ্য হচ্ছে অর্থ পরিবর্তন করা এবং ঐগুলিকে স্বীয় স্থান হতে সরিয়ে দেয়া।'
রাসূলুল্লাহ সাল্লাল্লাহু 'আলাইহি ওয়া সাল্লাম এ আয়াতটি পাঠ করে বলেন:
'যখন তোমরা ঐ লোকদেরকে দেখ যারা অস্পষ্ট আয়াতগুলি নিয়ে ঝগড়া করে
তখন তোমরা তাদেরকে পরিত্যাগ কর। (আহমাদ ৬/৪৮) ইমাম বুখারী (রহঃ)
এ আয়াতের (৩ : ৭) তাফসীরে বর্ণনা করেছেন। ইমাম মুসলিম (রহঃ) তার
সহীহ গ্রন্থের 'কাদর' অংশে বর্ণনা করেছেন এবং ইমাম আবূ দাউদও (রহঃ) তার
সুনান গ্রন্থে আয়িশা (রাঃ) থেকে বর্ণনা করেছেন: রাসূল সাল্লাল্লাহু 'আলাইহি ওয়া
সাল্লাম এ আয়াতটি পাঠ করলেন, অতঃপর তিনি বললেন : তুমি যখন ঐ
লোকদের দেখবে যে, কুরআনে যে ব্যাপারে বিস্তারিত বর্ণনা করা হয়নি তা
অনুসরণ করছে তখন বুঝে নিবে যে, আল্লাহ তাদের ব্যাপারেই বলেছেন, 'তাদের
ব্যাপারে সাবধানতা অবলম্বন করবে।' (ফাতহুল বারী ৮/৫৭, মুসলিম ৪/২০৫৩,
আবূ দাউদ ৫/৬)
মুতাশাবিহাত আয়াতের মর্ম একমাত্র আল্লাহই জানেন
অতঃপর বলা হচ্ছে, وَمَا يَعْلَمُ تَأْوِيلَهُ إِلَّا اللَّهُ ওর প্রকৃত ভাবার্থ একমাত্র
আল্লাহই জানেন'। الله শব্দের উপর বিরতি আছে কি নেই, এ বিষয়ে মতভেদ
রয়েছে। আবদুল্লাহ ইব্‌ন আব্বাস (রাঃ) বলেন: 'চার প্রকারের তাফসীর রয়েছে।
(১) প্রথম হচ্ছে ঐ তাফসীর যা সবাই বুঝতে পারে। (২) দ্বিতীয় ঐ তাফসীর যা
আরাববাসী নিজস্ব ভাষার মাধ্যমে অনুধাবন করে থাকে। (৩) তৃতীয় ঐ তাফসীর
যা শুধুমাত্র বড় বড় পণ্ডিতগণই বুঝে থাকেন। (৪) চতুর্থ ঐ তাফসীর যা শুধুমাত্র
আল্লাহই জানেন, অন্য কেহ জানেনা। (তাবারী ১/৭৫) এটা পূর্বেও বর্ণিত
হয়েছে। আয়িশা (রাঃ) প্রমুখেরও এটাই উক্তি।
ইব্‌ন আবী নাযিহ (রহঃ) ও মুজাহিদ (রহঃ) বলেন যে, ইব্‌ন আব্বাস (রাঃ)
বলতেন: 'জ্ঞানে সুপ্রতিষ্ঠিত ব্যক্তিগণের মধ্যে আমি একজন।' (তাবারী ৬/২০৩)
হাদীসে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম আবদুল্লাহ ইব্‌ন
আব্বাসের (রাঃ) জন্য প্রার্থনা করেছিলেন: