--- OCR Start ---
সূরা ৪: নিসা,
৫১৮
পারা ৬
তাদের মৃতদেহের দুর্গন্ধে বাতাস দুর্গন্ধযুক্ত হয়ে পড়বে। ফলে চতুর্দিকে দুর্গন্ধ
ছড়িয়ে পড়বে। অতঃপর এত বেশি বৃষ্টি বর্ষিত হবে যে, ঐ সমস্ত মৃতদেহকে
ভাসিয়ে নিয়ে সমুদ্রে নিক্ষেপ করবে। সেই সময় কিয়ামাতের সংঘটন এত
নিকটবর্তী হবে যেমন পূর্ণ গর্ভবতী নারীর অবস্থা হয়ে থাকে যে, সকালে নাকি
সন্ধ্যায় সন্তান প্রসব হবে অথবা দিনে হবে নাকি রাতে হবে তা তার বাড়ীর
লোকেরা জানতে পারেনা।'
সহীহ মুসলিমে নাওয়াস ইব্‌ন শামআন (রাঃ) হতে বর্ণিত আছে, তিনি বলেন,
রাসূলুল্লাহ সাল্লাল্লাহু 'আলাইহি ওয়া সাল্লাম একদা সকালে দাজ্জালের বর্ণনা দেন
এবং এমনভাবে তাকে নিয়ে তুচ্ছ তাচ্ছিল্য করে এবং ভয়প্রদ কথা বলছিলেন যে,
আমাদের মনে হচ্ছিল না জানি সে মাদীনার খেজুরের বাগানেই লুকিয়ে রয়েছে।
অতঃপর আমরা তাঁর নিকট ফিরে এলে আমাদের চেহারা দেখে আমাদের মনের
অবস্থা তিনি বুঝে নেন এবং জিজ্ঞেস করেন: 'ব্যাপার কি?' তখন আমরা তা বর্ণনা
করলে তিনি বলেন:
'তোমাদের উপর দাজ্জালের চেয়েও আর একটা বেশি ভয় রয়েছে। আমার
উপস্থিতিতে যদি সে বের হয় তাহলে আমি তাকে বুঝে নিব। কিন্তু যদি আমার
পরে সে বের হয় তাহলে প্রত্যেক মুসলিমকেই তাকে বাধা দিতে হবে। মহান
আল্লাহই প্রত্যেক মুসলিমের সাহায্যকারী হবেন। জেনে রেখ, সে কোঁকড়ানো চুল
বিশিষ্ট যুবক হবে, টেরা চক্ষু বিশিষ্ট হবে। এটুকু বুঝে নাও যে, সে দেখতে
অনেকটা আবদুল উয্যা ইন্নে কাতানের মত হবে। তোমাদের যে তাকে দেখবে
সে যেন সূরা কাহফের প্রাথমিক আয়াতগুলি পাঠ করে। সে সিরিয়া ও ইরাকের
মধ্যবর্তী প্রান্ত হতে বের হবে এবং ডানে-বামে ঘুরে বেড়াবে। হে আল্লাহর
বান্দারা! তোমরা (ঈমানের উপরে) খুব অটল থাকবে।' আমরা জিজ্ঞেস করলাম
: হে আল্লাহর রাসূল সাল্লাল্লাহু 'আলাইহি ওয়া সাল্লাম! সে কতদিন অবস্থান
করবে। তিনি বললেন : 'চল্লিশ দিন। এক দিন হবে এক বছরের সমান, এক
দিন হবে এক মাসের সমান, একদিন হবে এক সপ্তাহের সমান এবং অবশিষ্ট
দিনগুলি তোমাদের সাধারণ দিনগুলির মত হবে।' অতঃপর আমরা জিজ্ঞেস
করলাম, যে দিনটি এক বছরের সমান হবে সেদিন কি একদিনের সালাতই যথেষ্ট
হবে? তিনি বললেনঃ
'না, বরং তোমরা অনুমান করে নিবে।' আমরা পুনরায় জিজ্ঞেস করলাম, হে
আল্লাহর রাসূল সাল্লাল্লাহু 'আলাইহি ওয়া সাল্লাম! পৃথিবীতে তার চলাচলের গতি
কিরূপ দ্রুত হবে? তিনি বললেন: মেঘ যেমন ঝড়ে তাড়িত হয়ে চলতে থাকে।
--- OCR End ---