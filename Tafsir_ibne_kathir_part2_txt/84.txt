সূরা ৩ : আলে ইমরান,
৮৪
পারা ৩
মারইয়াম নন্দন ঈসা মাসীহ (আঃ)। প্রত্যেক মু'মিন তাঁকে এ নামেই চিনবে। তাঁর
নাম মাসীহ হওয়ার কারণ এই যে, তিনি জন্মান্ধকে ভাল করবেন, পৃথিবীতে ভ্রমণ
করবেন। মায়ের দিকে সম্বন্ধ করার কারণ এই যে, তাঁর কোন পিতা ছিলনা।
ইহকালে ও পরকালে তিনি আল্লাহ তা'আলার নিকট মহা সম্মানিত ও তাঁর
সান্নিধ্যপ্রাপ্তগণের অন্তর্ভুক্ত। তাঁর উপর আল্লাহ তা'আলার শারীয়াত ও কিতাব
অবতীর্ণ হবে। দুনিয়ায় তাঁর উপর বড় বড় অনুগ্রহ বর্ষিত হবে এবং পরকালেও তিনি
স্থির প্রতিজ্ঞ নাবীগণের মত আল্লাহ তা'আলার নির্দেশক্রমে ও তাঁর ইচ্ছানুযায়ী
সুপারিশ করবেন এবং সেই সুপারিশও গৃহীত হবে।
ঈসা (আঃ) মাতৃ ক্রোড়ে কথা বলেছেন
وَيُكَلِّمُ النَّاسَ فِي الْمَهْدِ وَكَهْلاً
সে স্বীয় দোলনায় ও প্রৌঢ় বয়সে লোকদের
সাথে কথা বলবে।' অর্থাৎ তিনি শৈশবকালেই লোকদেরকে একক ও অদ্বিতীয়
আল্লাহর ইবাদাতের দিকে আহ্বান করবেন যা তাঁর একটি অলৌকিক ঘটনারূপে
গণ্য হবে। আর পরিণত বয়সেও যখন আল্লাহ তা'আলা তাঁর নিকট অহী করবেন
তখন তিনি স্বীয় কথায় ও কাজে সঠিক জ্ঞানের অধিকারী হবেন এবং সৎ কার্যাবলী
সম্পাদনকারী হবেন। একটি হাদীসে রয়েছেঃ
'শৈশবাবস্থায় কথা বলেছিলেন শুধুমাত্র ঈসা (আঃ) এবং জুরায়েজের সঙ্গী।
(ইবন আবী হাতিম ২/২৭২, ২৭৩) অন্য একটি হাদীসে অন্য একটি শিশুর
কথাও বর্ণিত আছে। ইব্‌ন আবী হাতিম (রহঃ) আবূ হুরাইরাহ (রাঃ) থেকে বর্ণনা
করেন, রাসূল সাল্লাল্লাহু 'আলাইহি ওয়া সাল্লাম বলেছেন : তিনটি নবজাতক শিশু
ব্যতীত আর কেহই দোলনায় কথা বলেনি। তারা হলেন ঈসা (আঃ), যুরাইজের
সময়ের শিশুটি এবং আর একটি বালক।' (ইব্‌ন আবী হাতিম ২/২৭২, ফাতহুল
বারী ৩৪৩৬, মুসলিম ২৫৫০)
ঈসা (আঃ) পিতাবিহীন অবস্থায় সৃষ্টি হয়েছিলেন
মারইয়াম (আঃ) এ সুসংবাদ শুনে স্বীয় প্রার্থনার মধ্যেই বলেনঃ
رَبِّ أَنَّى يَكُونُ لِي وَلَدٌ وَلَمْ يَمْسَسْنِي بَشَرٌ
কিরূপে হতে পারে? আমি তো বিয়ে করিনি এবং আমার বিয়ে করার ইচ্ছাও নেই।
তাছাড়া আমি দুশ্চরিত্রা মেয়েও নই।' আল্লাহ তা'আলার পক্ষ হতে
মালাইকা/ফেরেশতাগণ উত্তর দেন যে, আল্লাহ সুবহানাহু ওয়া তা'আলার নির্দেশই
খুব বড় জিনিস। কোন কাজেই তিনি অসমর্থ নন। তিনি যেভাবেই চান সৃষ্টি করে