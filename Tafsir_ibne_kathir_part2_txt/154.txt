সূরা ৩ : আলে ইমরান,
১৫৪
পারা ৪
একতা এবং ভ্রাতৃত্ব বন্ধনে আবদ্ধ হওয়ার উপকারিতা এবং
বিচ্ছিন্ন হওয়ার কুফল
এর পর আল্লাহ সুবহানাহু ওয়া তা'আলা বলেন : يَوْمَ تَبْيَضُ وُجُوهٌ وَتَسْوَدُّ
وُجُوهٌ সেদিন কতকগুলি লোকের মুখমণ্ডল শ্বেতবর্ণ ধারণ করবে এবং কতকগুলো
লোক কৃষ্ণ চেহারা বিশিষ্টও হবে।' ইব্‌ন আব্বাস (রাঃ) বলেন যে, আহলে সুন্নাত
ওয়াল জামা'আতের মুখমণ্ডল শ্বেত বর্ণ ও আলোকোজ্জ্বল হবে এবং আহলে
বিদ'আতের মুখমণ্ডল হবে কৃষ্ণ বর্ণের। (ইব্‌ন আবী হাতিম ২/৪৬৪) হাসান বাসরী
(রহঃ) বলেন যে, এ কৃষ্ণ বর্ণ বিশিষ্ট লোকেরা মুনাফিকের দল। (ইব্‌ন আবী হাতিম
২/৪৬৫) তাদেরকে বলা হবে,فَذُوقُواْ الْعَذَابَ بِمَاكُنْتُمْ تَكْفُرُونَ তোমরা বিশ্বাস
স্থাপনের পরিবর্তে অস্বীকার করেছিলে বলে আজ তার স্বাদ গ্রহণ কর। আর শ্বেতবর্ণ
বিশিষ্ট লোকগণ আল্লাহ তা'আলার করুণার মধ্যে সদা অবস্থান করবে।
আবূ উমামা (রাঃ) খারেজীদের মাথাগুলো দামেস্কের মাসজিদের স্তম্ভে
লটকানো দেখে বলেন : 'এরা নরকের কুকুর, এদের চেয়ে বেশি জঘন্য নিহত
ব্যক্তি ভূ-পৃষ্ঠের কোথাও নেই। এদেরকে হত্যাকারীগণ উত্তম মুজাহিদ।' অতঃপর
এ আয়াতটি (৩ : ১০৬) পাঠ করেন। আবূ গালিব (রহঃ) তাকে জিজ্ঞেস করেন
: 'আপনি কি এটা স্বয়ং রাসূলুল্লাহ হতে শুনেছেন?' তিনি বলেন: 'একবার দু'বার
নয়, বরং সাতবার শুনেছি। এরূপ না হলে আমি আপনার কাছে বর্ণনাই
করতামনা।' (তিরমিযী ৮/৩৫১, ইব্‌ন মাজাহ ১/৬২, আহমাদ ৫/২৫৬) ইমাম
তিরমিযী (রহঃ) হাদীসটিকে 'হাসান' উল্লেখ করেছেন। অতঃপর আল্লাহ
তা'আলা বলেনঃ
تِلْكَ آيَاتُ اللهِ نَتْلُوهَا عَلَيْكَ بِالْحَقِّ وَمَا اللَّهُ يُرِيدُ ظُلْمًا لِلْعَالَمِينَ
নাবী! ইহকাল ও পরকালের এ কথাগুলি আমি তোমার নিকট প্রকাশ করে দিচ্ছি।
আল্লাহ ন্যায় বিচারক, তিনি মোটেই অত্যাচারী নন। প্রত্যেক জিনিসকেই তিনি
খুব ভালই জানেন। প্রত্যেক জিনিসের উপর তিনি ক্ষমতাবানও বটে। সুতরাং
তিনি কারও উপর অত্যাচার করবেন এটা মোটেই সম্ভব নয়। আকাশ ও পৃথিবীর
সমুদয় জিনিস তাঁরই অধিকারে রয়েছে। সবই তাঁর দাসত্বের শৃংখলে আবদ্ধ।
সমুদয় কৃতকর্ম তাঁর দিকেই প্রত্যাবর্তিত হয়। ইহজগতের ও পরজগতের পূর্ণ
ক্ষমতাবান শাসক একমাত্র তিনিই।'