সূরা ৩ : আলে ইমরান,
১২৩
পারা ৩
সমস্ত নাবীগণই রাসূল মুহাম্মাদের (সাঃ) প্রতি
বিশ্বাস স্থাপন করার ওয়াদা করেছিলেন
وَإِذْ أَخَذَ اللَّهُ مِيثَاقَ النَّبِيِّينَ لَمَا آتَيْتُكُم مِّن : 202 03 79 RC
كِتَابٍ وَحِكْمَةٍ আদম (আঃ) থেকে ঈসা (আঃ) পর্যন্ত সমস্ত নাবীর নিকট আল্লাহ
তা'আলা এই অঙ্গীকার নিয়েছিলেন যে, যখন তাদের মধ্য থেকে কেহকে আল্লাহ
সুবহানাহু ওয়া তা'আলা গ্রন্থ ও জ্ঞান-বিজ্ঞান দান করবেন এবং তিনি উচ্চ মর্যাদার
অধিকারী হবেন, তখন যদি তাঁর যুগেই অন্য কোন নাবী এসে যান তাহলে তাঁর
প্রতি বিশ্বাস স্থাপন করা এবং তাঁকে সাহায্য করা ঐ নাবীর অবশ্য কর্তব্য। এই নয়
যে, স্বীয় জ্ঞান ও নাবুওয়াতের প্রতি লক্ষ্য করে তিনি তাঁর পরবর্তী নাবীর (আঃ)
অনুসরণ ও সাহায্য হতে বিরত থাকবেন। অতঃপর তিনি নাবীদেরকে বলেন :
'তোমরা কি এটা স্বীকার করলে এবং আমার সাথে দৃঢ়ভাবে অঙ্গীকার করলে?'
তাঁরা তখন বললেন : 'আমরা স্বীকার করলাম।' তখন আল্লাহ তা'আলা বললেনঃ
'তোমরা সাক্ষী থাক এবং আমিও সাক্ষী থাকলাম। অতঃপর যে কেহ এই অঙ্গীকার
হতে ফিরে যাবে সে নিশ্চিতরূপে দুষ্কার্যকারী।' (ইব্‌ন আবী হাতিম ২/২৭৩)
আলী ইব্‌ন আবূ তালিব (রাঃ) এবং আবদুল্লাহ ইব্‌ন আব্বাস (রাঃ) বলেন
আল্লাহ তা'আলা প্রত্যেক নাবী থেকে এ প্রতিশ্রুতি নিয়েছিলেন যে, তাদের
জামানায় যদি মুহাম্মাদ সাল্লাল্লাহু 'আলাইহি ওয়া সাল্লাম আগমন করেন তাহলে
তাঁরা তাঁকে সমর্থন করবেন ও মেনে চলবেন। (তাবারী ৬/৫৫৫) তাউস (রহঃ),
হাসান বাসরী (রহঃ) এবং কাতাদাহ (রহঃ) বলেন: 'আল্লাহ তা'আলা নাবীগণের
(আঃ) নিকট অঙ্গীকার নেন যে, তাঁরা যেন একে অপরের সত্যতা প্রতিপাদন
করেন।' কেহ যেন এটা মনে না করেন যে, এ তাফসীর উপরের তাফসীরের
বিপরীত, বরং এটা ওরই পৃষ্ঠপোষক।
সুতরাং সাব্যস্ত হল যে, আমাদের রাসূল মুহাম্মাদ সাল্লাল্লাহু 'আলাইহি ওয়া
সাল্লাম নাবীগণের (আঃ) সমাপ্তকারী এবং সবচেয়ে বড় ইমাম। যে কোন যুগে
তিনি নাবী হয়ে এলে তাঁর আনুগত্য স্বীকার করা সবারই জন্য অবশ্য কর্তব্য
হত। আর সেই যুগের সমস্ত নাবীর (আঃ) আনুগত্যের উপর তাঁর আনুগত্য
অগ্রগণ্য হত। এ কারণেই মিরাজের রাতে বাইতুল মুকাদ্দাসে তাঁকেই সমস্ত
নাবীর (আঃ) ইমাম নিযুক্ত করা হয়েছিল। অনুরূপভাবে হাশরের মাঠেও আল্লাহ