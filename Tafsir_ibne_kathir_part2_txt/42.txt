--- OCR Start ---
সূরা ৩: আলে ইমরান,
৪২
পারা ৩
এনেছেন। অতঃপর তারা স্বীকার করেছেন যে, এ সবগুলিই অর্থাৎ স্পষ্ট ও অস্পষ্ট
আয়াতসমূহ সবগুলিই সত্য এবং একে অপরের সত্যতা প্রতিপাদনকারী। আর
তারা সাক্ষ্য দিয়েছেন যে, সমস্ত আয়াতই আল্লাহ তা'আলার নিকট হতে এসেছে।
ঐগুলির মধ্যে বৈপরীত্য কিছুই নেই। যেমন এক জায়গায় রয়েছে:
أَفَلَا يَتَدَبَّرُونَ الْقُرْآنَ وَلَوْ كَانَ مِنْ عِنْدِ غَيْرِ اللَّهِ لَوَجَدُوا فِيْهِ
اخْتِلَافًا كَثِيرًا
তারা কেন কুরআন সম্বন্ধে গবেষনা করেনা? আর যদি ওটা আল্লাহ ব্যতীত
অন্য কারও নিকট হতে হত তাহলে তারা ওতে বহু বৈপরীত্য দেখতে পেত।
(সূরা নিসা, ৪ঃ ৮২) এ জন্যই এখানেও বলেছেন, 'এটা শুধুমাত্র জ্ঞানীরাই
অনুধাবন করে থাকে, যারা এ সম্বন্ধে চিন্তা-গবেষণা করে, যাদের জ্ঞান সুপ্রতিষ্ঠিত
এবং যারা স্থির মস্তিষ্ক সম্পন্ন।' এ ছাড়া ইবনুল মুনযির (রহঃ) তার তাফসীরে বর্ণনা
করেছেন যে, নাফি ইব্‌ন ইয়াযীদ (রহঃ) বলেছেন, তারাই বিশেষ জ্ঞানপ্রাপ্ত যারা
আল্লাহর কারণে সংযত, আল্লাহর অনুগ্রহের সন্ধানে বিনয়ী, তারা বড়দের সাথে
বাড়াবাড়ি করেনা এবং ছোটদেরকে হেয় চোখে দেখেনা।
অতঃপর আল্লাহ তা'আলা বলেন যে, জ্ঞানে সুপ্রতিষ্ঠিত ব্যক্তিরা প্রার্থনা করে,
رَبَّنَا لَا تُزِغْ قُلُوبَنَا بَعْدَ إِذْ هَدَيْتَنَا হে আমাদের প্রভু! সুপথ প্রদর্শনের পর
আমাদের অন্তরকে ওসব লোকের অন্তরের ন্যায় করবেননা যারা অস্পষ্ট
আয়াতসমূহের পিছনে পড়ে বিপথগামী হয়ে থাকে। বরং আমাদেরকে সরল-সোজা
পথে প্রতিষ্ঠিত রাখুন, দৃঢ় ধর্মের উপর কায়েম রাখুন। وَهَبْ لَنَا مِن لَّدُنكَ رَحْمَةً
আমাদের উপর আপনার করুণা বর্ষণ করুন, আমাদের অন্তর ঠিক রাখুন,
আমাদের মনের বিক্ষিপ্ততা দূর করুন এবং আমাদের বিশ্বাস বাড়িয়ে দিন। নিশ্চয়ই
আপনি সুপ্রচুর প্রদানকারী।' ইব্‌ন আবী হাতিম (রহঃ) এবং ইব্‌ন জারীর (রহঃ)
বর্ণনা করেছেন যে, উম্মে সালমাহ (রাঃ) বলেন, রাসূল সাল্লাল্লাহু 'আলাইহি ওয়া
সাল্লাম প্রায়ই নিম্নের দু'আটি পাঠ করতেন:
يَا مُقَلِّبَ الْقُلُوْبِ ثَبِّتُ قَلْبِي عَلَى دِينِكَ .
--- OCR End ---