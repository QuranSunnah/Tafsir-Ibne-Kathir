সূরা ৪: নিসা,
৩০৮
পারা ৪
সহীহ বুখারী ও মুসলিমের ঐ হাদীসে রয়েছে যাতে একটি লোকের তার স্ত্রীর
বিরুদ্ধে ব্যভিচারের অভিযোগ পেশ করার কথা বর্ণিত আছে। তাদের উভয়ের
শপথ গ্রহণ করার পর রাসূলুল্লাহ সাল্লাল্লাহু 'আলাইহি ওয়া সাল্লাম বলেছিলেনঃ
'তোমাদের মধ্যে যে মিথ্যাবাদী তা আল্লাহ তা'আলা ভালভাবেই জানেন।
তোমাদের মধ্যে কেহ এখনও তাওবাহ করেছ কি?' তিনি এ কথা তিনবার বলেন।
তখন পুরুষ লোকটি বলে, 'তার মোহর সম্বন্ধে আপনি কি বলেন?' রাসূলুল্লাহ
সাল্লাল্লাহু 'আলাইহি ওয়া সাল্লাম তখন বলেন: 'ওর বিনিময়েই তো সে তোমার জন্য
বৈধ হয়েছিল। এখন যদি তুমি তার উপর মিথ্যা অপবাদ দিয়ে থাক তাহলে তো
এটা আরও বহু দূরের কথা।' (ফাতহুল বারী ৯/৩৬৬, মুসলিম ২/১১৩১)
মোট কথা, আয়াতের ভাবার্থ এই যে, স্বামী স্ত্রীর মধ্যে মিলন হয়েই গেছে।
সুতরাং এখন মোহর ফিরিয়ে নেয়ার কোন অর্থ থাকেনা। অতঃপর আল্লাহ
সুবহানাহু ওয়া তা'আলা বলেন, وَأَخَذْنَ مِنكُم مِيثَاقًا غَلِيظًا বিবাহ বন্ধন হচ্ছে
একটা দৃঢ় অঙ্গীকার যার মধ্যে তোমরা আবদ্ধ হয়েছ। তোমরা মহান আল্লাহর এ
নির্দেশ শুনেছ: 'তোমরা তাদেরকে বন্ধনে রাখলে ভালভাবে রাখ, আর পরিত্যাগ
করলে উত্তম পন্থায় পরিত্যাগ কর।
সহীহ মুসলিমে যাবির (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম তাঁর বিদায় হাজ্জের ভাষণে বলেছিলেন : তোমরা
তোমাদের স্ত্রীদের প্রতি সদয় থাকবে, কারণ তোমরা তাদের সাথে আল্লাহর নামে
চুক্তিবদ্ধ এবং আল্লাহর কালেমার মাধ্যমে সহবাস করার অধিকার লাভ করেছ।
(মুসলিম ২/৮৮৯)
পিতার স্ত্রীকে বিয়ে করা নিষেধ
وَلَا تَنْكِحُواْ مَا نَكَحَ آبَاؤُكُم مِّنَ النِّسَاء তোমাদের পিতৃগণ নারীকূলের মধ্যে
যাদেরকে বিয়ে করেছে তোমরা তাদেরকে বিয়ে করনা। এরপর আল্লাহ তা'আলা
বিমাতাকে বিয়ে করার অবৈধতা বর্ণনা করে তার সম্মান ও মর্যাদার কথা প্রকাশ
করেছেন। এমন কি বাপ হয়তো শুধু বিয়েই করেছে, এখনও মা পিত্রালয় হতে
বিদায় হয়েও আসেনি। এমতাবস্থায় তার তালাক হয়ে গেল বা পিতা মারা গেল
তথাপিও ঐ স্ত্রী তার ছেলের উপর হারাম হয়ে যাবে। এর উপর ঐক্যমত রয়েছে।
ইব্‌ন আব্বাস (রাঃ) বলেন, যে আত্মীয়কে (বিয়ে করা) আল্লাহ তা'আলা
হারাম করেছেন তাদেরকে অজ্ঞতা যুগের লোকেরাও হারাম বলে জানত। শুধুমাত্র