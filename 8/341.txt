সূরা ৫৯ ঃ হাশ্র ৩৪১ পারা ২৮
সরে গিয়ে পরস্পর গোপন পরামর্শ করল ঃ 'এর চেয়ে বড় সুযোগ আর পাওয়া
যাবেনা । এখন তিনি আমাদের হাতের মুঠোর মধ্যে রয়েছেন। এসো তাকে আমরা
শেষ করে (হত্যা করে) ফেলি ।' তারা পরামর্শত্রমে এ সিদ্ধান্ত গ্রহণ করল যে, যে
দেয়াল থেঁষে তিনি বসে আছেন এ ঘরের উপর কেহ উঠে সেখান হতে সে তার
উপর একটি বড় পাথর নিক্ষেপ করবে । এতেই তার জীবনলীলা শেষ হয়ে যাবে৷
আমর ইব্ন জিহাশ ইব্ন কা'ব সেচ্ছায় এ কাজে এগিয়ে এলো ৷ অতঃপর
কাজ সাধনের উদ্দেশে সে ছাদের উপর আরোহণ করল। ইতোমধ্যে আল্লাহ
তা'আলা জিবরাঈলকে (আঃ) স্বীয় নাবী সাল্লাল্লাহু আলাইহি ওয়া সাল্লামের নিকট
পাঠিয়ে নির্দেশ দিলেন যে, তিনি যেন সেখান হতে চলে যান। সুতরাং তিনি
তৎক্ষণাৎ সেখান হতে উঠে দাড়ালেন এবং মাদীনায় চলে গেলেন, ফলে এ
নরাধম তার উদ্দেশ্য সাধনে ব্যর্থ হল ।
এ সময় রাসূলুল্লাহ সাল্লাল্লাহু আলাইহি ওয়া সাল্লামের সাথে তার কয়েকজন
বিশিষ্ট সাহাবী ছিলেন । যেমন আবু বাকর (রাঃ), উমার (রাঃ), আলী (রাঃ)
প্রমুখ । তিনি সেখান হতে সরাসরি মাদীনা অভিমুখে রওয়ানা হন। আর ওদিকে
যেসব সাহাবী তার সাথে ছিলেন না এবং মাদীনায়ই তার জন্য অপেক্ষমান
ছিলেন, তারা তার বিলম্ব দেখে ব্যস্ত হয়ে পড়েন এবং তার খোজে বেরিয়ে
পড়েন। পথে একটি লোকের মাধ্যমে তারা জানতে পারেন যে, তিনি মাদীনায়
পৌছে গেছেন। সুতরাং তারা ফিরে এসে রাসূলুল্লাহ সাল্লাল্লাহু 'আলাইহি ওয়া
সাল্লামকে তার বিলম্বের কারণ জিজ্ঞেস করেন। তখন রাসূলুল্লাহ সাল্লাল্লাহু
“আলাইহি ওয়া সাল্লাম ইয়াহুদীদের ষড়যন্ত্রের ঘটনাটি সবিস্তারে বর্ণনা করেন
এবং তাদেরকে যুদ্ধের প্রস্তুতি গ্রহণের নির্দেশ দেন ।
সাহাবীগণ তৎক্ষণাৎ যুদ্ধের জন্য প্রস্তুত হয়ে যান এবং আল্লাহর পথে বানী
নাযিরের দিকে বেরিয়ে পড়েন । বানী নাযিরের ইয়াহুদীরা মুসলিম সেনাবাহিনীকে
দেখে তাদের দুর্গের ফটক বন্ধ করে দিয়ে সেখানে আশ্রয় গ্রহণ করে । রাসূলুল্লাহ
সাল্লাল্লাহু আলাইহি ওয়া সাল্লাম তাদেরকে অবরোধ করেন এবং তাদের আশে-
পাশের খেজুর গাছগুলি কেটে ফেলার ও জ্বালিয়ে দেয়ার নির্দেশ দেন। তখন
ইয়াহুদীরা চীৎকার করে বলতে লাগল যে, এটা হচ্ছে কি? যিনি অন্যদেরকে
বিপর্যয় সৃষ্টি করতে নিষেধ করেন এবং বিপর্যয় সৃষ্টিকারীদেরকে মন্দ বলেন তিনি
এটা কি করতে শুরু করলেন?
বানু আউফ ইব্ন খাযরাজের গোত্রটির মধ্যে আবদুল্লাহ ইব্‌ন উবাই ইব্ন
সালূল, ওয়াদীআহ, মালিক ইব্‌ন কাওকাল, দা'য়িস প্রমুখ ব্যক্তিরা ছিল৷ তারা
বানী নাযীর গোত্রকে বলে পাঠিয়েছিল ঃ 'তোমরা মুকাবিলায় স্থির ও অটল থাক,'
