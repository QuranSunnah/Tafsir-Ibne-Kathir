সূরা ৫৯ ঃ হাশ্র ৩৩৯ পারা ২৮
কাছেও পৌছল । কিন্তু কুরাইশরা বদরের যুদ্ধ শেষে আবার পত্র লিখলো এবং
তাদের শক্তি ও দুর্ভেদ্য দূর্গের কথা স্মরণ করিয়ে দিল । এও জানিয়ে দিল যে,
যদি মাদীনার ইয়াহুদী, নাসারা, কাফিরেরা রাসূল সাল্লাল্লাহু 'আলাইহি ওয়া
সাল্লামের সাথে যুদ্ধ না করে তাহলে কুরাইশরা তাদের সাথে যুদ্ধে লিপ্ত হবে এবং
তাদের নারীদেরকে তাদের থেকে কেহ রক্ষা করতে পারবেনা। এর ফলে
মাদীনার এ লোকগুলো আবার যুদ্ধের প্রস্তুতি গ্রহণ করতে শুরু করল। বানু নাযীর
গোত্র তখন পরিষ্কারভাবে চুক্তি ভঙ্গের কথা ঘোষণা করল। তারা রাসূলুল্লাহ
সাল্লাল্লাহু আলাইহি ওয়া সাল্লামের কাছে লোক পাঠিয়ে তাকে জানিয়ে দিল যে,
তিনি যেন ত্রিশজন লোকসহ তাদের দিকে অগ্রসর হন এবং তারাও তাদের
ত্রিশজন পণ্ডিত লোককে পাঠিয়ে দিচ্ছে। উভয় দল মাঝামাঝি এক জায়গায়
মিলিত হয়ে পরস্পর আলাপ-আলোচনা করবে ৷ যদি তাদের এ লোকগুলো তাকে
সত্যবাদী রূপে মেনে নেয় এবং ঈমান আনে তাহলে তারাও তার সাথে ঈমান
আনবে । রাসূল সাল্লাল্লাহু 'আলাইহি ওয়া সাল্লামকে হত্যা করাই ছিল তাদের
উদ্দেশ্য । কিন্তু আল্লাহ তা'আলা তাদের দুরভিসন্ধি তার রাসূলকে জানিয়ে দেন।
ফলে তারা তার কোন ক্ষতি করতে সক্ষম হলনা ।

তাদের এ চুক্তি ভঙ্গের কারণে পর দিন সকালে রসূলুল্লাহ সাল্লাল্লাহু আলাইহি
ওয়া সাল্লাম স্বীয় সৈন্যবাহিনী নিয়ে গিয়ে তাদেরকে অবরোধ করেন এবং বলেন ঃ
“তোমরা যদি আবার নতুনভাবে চুক্তিপত্রে স্বাক্ষর কর তাহলেতো ভাল কথা,
অন্যথায় তোমাদের জন্য কোন নিরাপত্তা নেই ।” তারা তার এ প্রস্তাব প্রত্যাখ্যান
করল। সুতরাং সারা দিন ধরে যুদ্ধ চললো ৷ পরদিন প্রত্যুষে রাসূলুল্লাহ সাল্লাল্লাহু
'আলাইহি ওয়া সাল্লাম বানু নাযীরকে উক্ত অবস্থায়ই ছেড়ে দিয়ে বানু কুরাইযাহর
নিকট সেনাবাহিনীসহ গমন করলেন। তাদেরকেও তিনি নতুনভাবে সন্ধিসূত্রে
আবদ্ধ হবার আহ্বান জানান ৷ তারা তা মেনে নেয় এবং তাদের সাথে সন্ধি হয়ে
যায়। রাসূলুল্লাহ সাল্লাল্লাহু 'আলাইহি ওয়া সাল্লাম সেখান হতে পুনরায় বানু
নাযীরের নিকট গমন করেন। আবার যুদ্ধ শুরু হয়ে যায়। অবশেষে তারা
পরাজিত হয়। রাসূলুল্লাহ সাল্লাল্লাহু আলাইহি ওয়া সাল্লাম তাদের মাদীনা ছেড়ে
চলে যাবার নির্দেশ দেন এবং বলেন ঃ “তোমরা উট বোঝাই করে যত আসবাব-
পত্র নিয়ে যেতে পার নিয়ে যাও ৷” সুতরাং তারা ঘর-বাড়ীর আসবাব-পত্র এমন
কি দরজা ও কাঠগুলিও উটের উপর বোঝাই করে নিয়ে সেখান হতে বিদায় গ্রহণ
করে। তাদের খর্জুর-বৃক্ষগুলি রাসূলুল্লাহ সাল্লাল্লাহু আলাইহি ওয়া সাল্লামের জন্য
বরাদ্দ হয়ে যায়। আল্লাহ্‌ তা'আলা এগুলি তাকেই দিয়ে দেন। যেমন আল্লাহ
তাবারাকা ওয়া তা'আলা বলেন ঃ
