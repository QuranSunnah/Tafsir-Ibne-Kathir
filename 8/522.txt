পা,
সূরা ৬৮ ঃ কলম ৫২২ পারা ২৯
রাসূলুল্লাহ সাল্লাল্লাহু 'আলাইহি ওয়া সাল্লামের প্রকৃতিতে জন্মযগতভাবেই
আল্লাহ তা'আলা পছন্দনীয় চরিত্র, উত্তম স্বভাব এবং পবিত্র অভ্যাস সৃষ্টি করে
রেখেছিলেন । সুতরাং এভাবেই কুরআনুল হাকীমের উপর তার আমল এমনই ছিল
যে, তিনি যেন ছিলেন কুরআনের আহকামের সাক্ষাত আমলী নমুনা । প্রত্যেকটি
হুকুম পালনে এবং প্রত্যেকটি নিষিদ্ধ বিষয় হতে বিরত থাকায় তার অবস্থা এই
ছিল যে, কুরআনে যা কিছু রয়েছে তা যেন তারই অভ্যাস ও মহৎ চরিত্রের বর্ণনা।
উত্তম চরিত্রের সাথে সাথে তিনি ছিলেন বিনয়ী, দয়ার্দ্র, ক্ষমা পরায়ণ, ভদ্র এবং
বিশিষ্ট গুণের অধিকারী ৷ এ বিষয়ে সহীহায়িনে আনাস (রাঃ) থেকে বর্ণিত একটি
হাদীস উল্লেখ করা যেতে পারে ।
আনাস (রাঃ) বলেন ঃ 'দশ বছর ধরে আমি রাসূলুল্লাহ সাল্লাল্লাহু 'আলাইহি
ওয়া সাল্লামের কাছে থেকেছি, কিন্তু তিনি কোন এক দিনের জন্যও আমাকে উহ!
(যন্ত্রণা প্রকাশক ধ্বনি) পর্যন্ত বলেননি। কোন করণীয় কাজ না করলেও এবং যা
করণীয় নয় তা করে বসলেও তিনি আমাকে কোন শাসন গর্জন করা এবং ধমক
দেয়াতো দূরের কথা “তুমি এরূপ কেন করলে' অথবা 'কেন এরূপ করলেনা' এ
কথাটিও বলেননি। তিনি সবারই চেয়ে বেশি চরিত্রবান ছিলেন। তার হাতের
তালুর চেয়ে বেশি নরম আমি কোন রেশম অথবা অন্য কোন জিনিস স্পর্শ
করিনি। আর তাঁর ঘাম অপেক্ষা বেশি সুগন্ধময় কোন মিশৃক অথবা আতর আমি
শুকিনি। (ফাতহুল বারী ১০/৪৭১, মুসলিম ৪/১৮১৪)
ইমাম বুখারী (রহঃ) বারা (রাঃ) হতে বর্ণনা করেন যে, রাসূলুল্লাহ সাল্লাল্লাহু
'আলাইহি ওয়া সাল্লাম সবচেয়ে সুন্দর ছিলেন, ছিলেন সবচেয়ে মধুরতম ব্যবহারের
ব্যক্তিত্ব । তিনি খুব লম্বাও ছিলেননা এবং খুব খাটোও ছিলেননা ৷ (ফাতহুল বারী
৬/৬৫২) এ সম্পর্কে বহু হাদীস রয়েছে। ইমাম আবু ঈসা তিরমিযী (রহঃ) তার
“কিতাবুশ শামায়েল' কিতাবে এ সম্পর্কীয় হাদীস বর্ণনা করেছেন।
মুসনাদ আহমাদে আয়িশা (রাঃ) হতে বর্ণিত আছে যে, তিনি বলেন ঃ
রাসূলুল্লাহ সাল্লাল্লাহু 'আলাইহি ওয়া সাল্লাম কখনও তার হাত দ্বারা না তার কোন
দাসকে প্রহার করেছেন, না প্রহার করেছেন তার কোন স্ত্রীকে এবং না প্রহার
করেছেন অন্য কেহকেও ৷ তবে স্থ্যা, আল্লাহর পথে জিহাদ করেছেন (এবং এ
জিহাদে কেহকে মেরেছেন) সেটা অন্য কথা । যখন তাকে তার পছন্দের দু'টি
কাজের যে কোন একটিকে গ্রহণ করার অধিকার দেয়া হত তখন তিনি সহজটি
অবলম্বন করতেন। তবে সেটা পাপের কাজ হলে তিনি তা থেকে বহু দূরে
থাকতেন। কখনও তিনি কারও নিকট হতে তার নিজের কারণে কোন প্রতিশোধ
