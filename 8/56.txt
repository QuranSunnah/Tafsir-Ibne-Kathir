সূরা ৪৯ ঃ হুজুরাত ৫৬ পারা ২৬
এ আয়াত দ্বারা এটা জানা গেল যে, ঈমান হল ইসলাম হতে মাখসূস বা
বিশিষ্ট, যেমন এটা আহলে সুন্নাত ওয়াল জামা'আতের মাযহাব। জিবরাঈল
(আঃ) হতে বর্ণিত বিবরণটি হতেও এটাই প্রমাণ করে। তিনি (জিবরাঈল আঃ)
ইসলাম সম্পর্কে জিজ্ঞেস করেন এবং পরে ঈমান সম্পর্কে জিজ্ঞেস করেন।
তারপর তিনি জিজ্ঞেস করেন ইহসান সম্পর্কে ৷ সুতরাং সাধারণ হতে ক্রমান্বয়ে
বিশিষ্টের দিকে উঠে যান। তারপর উঠে যান আরও খাস বা বিশিষ্টের দিকে ।
আমীর ইব্‌ন সা'দ ইব্ন আবী ওয়াক্কাস (রাঃ) হতে বর্ণিত আছে যে,
! রাসূলুল্লাহ সাল্লাল্লাহু আলাইহি ওয়া সাল্লাম কতগুলো লোককে কিছু প্রদান
করলেন এবং একটি লোককে কিছুই দিলেননা ৷ তখন সা'দ (রাঃ) বললেন ঃ “হে
আল্লাহর রাসূল সাল্লাল্লাহু আলাইহি ওয়া সাল্লাম! আপনি অমুক, অমুককে দিলেন
আর অমুককে দিলেননা, অথচ সে মু'মিন?' এ কথা তিনি তিনবার বললেন ।
রাসূলুল্লাহ সাল্লাল্লাহু আলাইহি ওয়া সাল্লাম জবাবে বললেন ৪ 'এবং (বল) সে
মুসলিম” এই জবাবই তিনিও তিনবার দিলেন। অতঃপর তিনি বললেন ঃ
নিশ্চয়ই আমি কতক লোককে প্রদান করি এবং তাদের মধ্যে আমার নিকট যে
খুবই প্রিয় তাকে ছেড়ে দিই, কিছুই দিইনা ৷ এই ভয়ে দেই যে, (যাদেরকে প্রদান
করি তাদেরকে প্রদান না করলে) তারা (হয়তো ইসলাম পরিত্যাগ করবে এবং
এর ফলে) উল্টা মুখে জাহান্নামে নিক্ষিণ্ত হবে।' (আহমাদ ১/১৭৬) ইমাম বুখারী
(রহঃ) ও ইমাম মুসলিম (রহঃ) নিজ নিজ গ্রন্থে এটি তাখরিজ করেছেন।
(ফাতহুল বারী ১/৯৯, মুসলিম ১/১৩২) সুতরাং এ হাদীসেও রাসূলুল্লাহ সাল্লাল্লাহু
'আলাইহি ওয়া সাল্লাম মু'মিন ও মুসলিমের মধ্যে পার্থক্য করলেন এবং জানা
গেল যে, ইসলামের তুলনায় ঈমান অধিক খাস বা বিশিষ্ট । আমরা এটাকে দলীল
প্রমাণাদিসহ সহীহ বুখারীর কিতাবুল ঈমানের শরাহতে বর্ণনা করেছি। সুতরাং
সমস্ত প্রশংসা আল্লাহ তা'আলারই প্রাপ্য ।
সুতরাং জানা গেল যে, এই আয়াতে যে বেদুঈনদের বর্ণনা রয়েছে তারা
মুনাফিক ছিলনা, তারা ছিল মুসলিম, কিন্তু ঈমান তাদের অন্তরে দৃঢ়ভাবে বদ্ধমূল
হয়নি। তারা ঈমানের এমন উচ্চ স্তরে পৌঁছার দাবী করেছিল যেখানে তারা
আসলে পৌঁছতে পারেনি। এ জন্যই তাদেরকে আদব বা ভদ্রতা শিক্ষা দেয়া
| হয়েছে। এই ভাবার্থই হবে ইব্‌ন আব্বাস (রাঃ), ইবরাহীম নাখঈ (রহঃ) এবং
কাতাদাহর (রহঃ) উক্তির । এটাকেই ইমাম ইব্ন জারীর (রহঃ) গ্রহণ করেছেন ।
এরপর মহামহিমান্বিত আল্লাহ্‌ বলেন ঃ 'যদি তোমরা আল্লাহ ও তার রাসূলের
আনুগত্য কর তাহলে তোমাদের কর্ম সামান্য পরিমাণও লাঘব করা হবেনা ।
যেমন অন্য জায়গায় আল্লাহ তা'আলা বলেন ঃ
