সূরা ১৮ ঃ কাহফ ৫২ পারা ১৫
ইচ্ছা করলেন যে, কিছু কিনে নিয়ে তাড়াতাড়ি তার এ শহর ছেড়ে চলে যাওয়াই
উত্তম। অতঃপর তিনি একটি দোকানে গিয়ে দোকানদারকে মুদ্রা দেন ও আহার্য
দ্রব্য চান। দোকানদার এ মুদ্রা দেখে কঠিন বিস্ময় প্রকাশ করেন এবং ওটা তার
প্রতিবেশী দোকানদারকে দেখতে দেয়। বলে £ ভাই, দেখ তো! এই মুদ্রাটি
কেমন? এটা কখনকার ও কোন যুগের মুদ্রা? সে আবার অন্য দোকানদারকে
দেখায়, সে আবার অন্যকে দেয়। এভাবে মুদ্রাটি হাতের পর হাত বদল হতে
থাকে। মোট কথা, গুহাবাসী লোকটি একটি তামাশার পাত্র হয়ে যান। সবার মুখ
দিয়ে এ কথা বের হয় যে, সে কোন প্রাচীন যুগের ধনভান্ডার লাভ করেছে এবং তা
থেকেই এটা নিয়ে এসেছে। সুতরাং তাকে জিজ্ঞেস করা হোক যে, সে কোথাকার
লোক, সে কে এবং এ মুদ্রা সে কোথায় পেল? তিনি উত্তরে বলেন ঃ আমিতো ভাই
এই শহরেরই অধিবাসী ৷ গতকাল সন্ধ্যায় আমি এখান থেকে গেছি। এখানকার
বাদশাহ হচ্ছে দাকিয়ানুস। তার এ কথা শুনে সবাই হো হো করে হেসে ফেললো
এবং বলল ঃ এতো এক পাগল লোক! অবশেষে তারা তাকে নিয়ে ওখানকার
বাদশাহর সামনে হাযির হল। বাদশাহ তাকে প্রশ্ন করলে তিনি তাকে সমস্ত ঘটনা
শুনিয়ে দিলেন । তখন একদিকে বাদশাহ ও অপরদিকে জনতা বিস্মিত ও হতভম্ব!
আর একদিকে গুহাবাসী লোকটিও হতভম্ব! পরিশেষে সমস্ত লোক তার সঙ্গী হয়ে
বলল ঃ আচ্ছা আমাদেরকে তোমার সঙ্গীদের কাছে নিয়ে চল এবং তোমাদের
গুহাটিও দেখিয়ে দাও। গুহাবাসী লোকটি তখন তাদেরকে সঙ্গে নিয়ে চললেন ।
গুহার কাছে পৌছে তাদেরকে বললেন ঃ আপনারা এখানে একটু অপেক্ষা করুন,
আমি প্রথমে আমার সঙ্গীদেরকে খবর দিয়ে আসি। এই গুহাবাসী লোকটি জনতা
থেকে পৃথক হওয়া মাত্রই আল্লাহ তা'আলা তাদের উপর বেখবরীর পর্দা নিক্ষেপ
করলেন। তারা জানতেই পারলনা যে, তিনি কোথায় গেলেন । অতঃপর আল্লাহ
তা'আলা এ রহস্য গোপন করলেন।
আর একটি রিওয়ায়াতে এও আছে যে, বাদশাহসহ এঁ লোকগুলি সেখানে
গিয়েছিলেন । গুহাবাসীদের সাথে তাদের সালাম, কালাম ও আলিঙ্গন হয়। এ থেকে
ধারণা করা যায় যে, এঁ বাদশাহর নাম ছিল টেডোশিষ।৷ এঁ বাদশাহ স্বয়ং মুসলিম
ছলেন। গুহাবাসীরা তার সাথে মিলিত হয়ে খুবই সন্তোষ প্রকাশ করেন এবং অত্যন্ত
মুহাব্বাতের সাথে কথা-বার্তা বলেন । তারপর তারা ফিরে গিয়ে নিজ নিজ জায়গায়
শুইয়ে পড়েন । এরপর আল্লাহ তা'আলা তাদেরকে মৃত্যুদান করেন৷ আল্লাহ তা'আলা
তাদের সবারই উপর সদয় হোন! এ সব ব্যাপারে আল্লাহ তা'আলাই সঠিক জ্ঞান
রাখেন । (তারিখ আত তাবারী ২/৯) তাই মহামহিমান্বিত আল্লাহ বলেন ঃ
