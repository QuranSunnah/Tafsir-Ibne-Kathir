সূরা ১৭ ঃ ইসরা, ৫৫৯ পারা ১৫
দেখেছি। তিনি দেখতে অনেকটা উরওয়াহ ইব্‌ন মাসউদ আশ শাকাফীর মত ।
সালাত আদায় করা অবস্থায় আমি ইবরাহীমকেও (আঃ) দেখেছি। তিনি দেখতে
তোমাদের এই সাথীর (রাসূল সাঃ) মত। অতঃপর সালাতের সময় হওয়ায়
আমার ইমামতিতে তাঁদেরকে সাথে নিয়ে আমি সালাত আদায় করি। সালাত
আদায় করা শেষে আমি একটি আওয়াজ শুনতে পাই ঃ হে মুহাম্মাদ! এই যে
মালিক, জাহান্নামের রক্ষক! সুতরাং আমি ফিরে তাকালাম এবং তিনি আমাকে
প্রথম সম্ভাষন জানালেন । (মুসলিম ১/১৫৬)
কখন মি'রাজ সংঘটিত হয়েছিল

যুহরীর (রহঃ) উক্তি অনুযায়ী মি'রাজের এই ঘটনাটি হিজরাতের এক বছর
পূর্বে ঘটেছিল ৷ (দালায়িলুন নুবুওয়াহ ২/৩৫৫) উরওয়াহও (রহঃ) এ কথাই
বলেন। (দালায়িলুন নুবুওয়াহ ২/৩৫৪) সুদ্দী (রহঃ) বলেন, ইহা ছিল হিজরাত
করার ১৬ মাস পূর্বের ঘটনা ৷ (কুরতুবী ১০/২১০)

এটাই সত্য ঘটনা যে, রাসূলুল্লাহ সাল্লাল্লাহু আলাইহি ওয়া সাল্লামকে স্বপ্নের
অবস্থায় নয়, বরং জাগ্রত অবস্থায় মাক্কা হতে বাইতুল মুকাদ্দাস পর্যন্ত ভ্রমণ
করানো হয়। এ সময় তিনি বুরাকের উপর সওয়ার ছিলেন৷ মাসজিদে কুদ্সের
দরজার পাশে তিনি বুরাকটিকে বাধেন এবং ভিতরে গিয়ে দু' রাকআত
'তাহিয়্যাতুল মাসজিদ” সালাত আদায় করেন। তারপর মি'রাজের বাহন আনা
হয়, যা ছিল মইয়ের মত, যাতে পদক্ষেপ দিয়ে উঠতে হয়। ওতে করে তাকে
প্রথম আকাশে উঠিয়ে নিয়ে যাওয়া হয়। এভাবে তাঁকে সপ্তম আকাশ পর্যন্ত
পৌছানো হয়। প্রত্যেক আসমানে আল্লাহর নৈকট্য লাভকারী বাসিন্দাদের সাথে
সাক্ষাৎ হয়। নাবীদের শ্রেণী মোতাবেক বিভিন্ন আকাশে তাদের অবস্থান রয়েছে।
তিনি নাবীদের সাথে সালামের আদান প্রদান করেন। ষষ্ঠ আকাশে মুসা
কালীমুল্লাহর (আঃ) সাথে এবং সপ্তম আকাশে ইবরাহীম খলীলুল্লাহর (আঃ) সাথে
সাক্ষাৎ হয়। তিনি তাদের সাথে কথা বলেন। তিনি ভাগ্য লিখনের কলমের শব্দ
শুনতে পান, যে কলমের মাধ্যমে কি ঘটবে তা লিখা হয়। তিনি সিদরাতুল
মুনতাহা দেখেন যেখানে আল্লাহর শ্রেষ্ঠত্ব ছেয়েছিল। সোনার ফড়িং এবং বিভিন্ন
প্রকারের রং তা আচ্ছাদিত করে রেখেছিল ৷ মালাইকা চারিদিক থেকে ওটিকে
পরিবেষ্টন করেছিলেন । সেখানে তিনি জিবরাঈলকে (আঃ) তার আসল রূপে
দেখতে পান যার ছ'শ'টি ডানা ছিল। সেখানে তিনি সবুজ রংয়ের 'আচ্ছাদন'
দেখেছিলেন যা আকাশের প্রান্তসমূহকে ঢেকে রেখেছিল ৷ তিনি বাইতুল মা'মূরের
যিয়ারাত করেন যাতে ইবরাহীম খলীনলুল্লাহ (আঃ), যিনি দুনিয়ায় কা'বা ঘর তৈরী
করেছিলেন, হেলান দিয়ে বসেছিলেন । সেখানে প্রত্যহ সত্তর হাজার মালাইকা
