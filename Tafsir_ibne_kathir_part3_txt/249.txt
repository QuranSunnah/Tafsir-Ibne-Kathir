সূরা ৬: আন'আম,
২৪৯
পারা ৮
অতঃপর আবদুল্লাহ (রাঃ) বলেন: আমার মনে হয় প্রথম যে ঘটনা ঘটবে তা
হল পশ্চিম দিকে সূর্য উদিত হওয়া। সুতরাং তাকে অনুমতি দেয়া হয় যতদিন
পর্যন্ত আল্লাহ তা'আলা তাকে পশ্চিম দিক হতে উদিত হওয়ার আদেশ না করেন।
ঐ দিনও যথারীতি সূর্য আরশের নীচে গিয়ে সাজদাহ করার পর পুনরায় পূর্ব
দিকে উদিত হওয়ার প্রার্থনা করবে। কিন্তু আল্লাহ তা'আলার কাছ থেকে কোন
সাড়া পাবেনা এবং আল্লাহর ইচ্ছা অনুযায়ী (ঐ রাত) প্রলম্বিত হতে থাকবে এবং
সূর্য অনুধাবন করবে যে, যদি তাকে অনুমতি দেয়া হয় তাহলে তার পূর্বের
অবস্থায় ফিরে যাওয়া সম্ভব হবেনা।
সূর্য বলবে : হে আমার রাব্ব! পূর্ব সীমাতো এখান থেকে অনেক দূরে, আমি
কিভাবে মানুষের কল্যাণে লাগব? দিগন্ত রেখা কালো অন্ধকারে ছেয়ে যাবে। যখন
উদয়ের জন্য অনুমতি চাওয়া হবে তখন বলা হবে, তুমি যেখানে আছ সেখান
থেকে উদিত হও। সুতরাং সে তখন ওখান থেকেই মানুষের উপর আবির্ভূত
হবে। অতঃপর তিনি পাঠ করেন $$لَا يَنْفَعُ نَفْسًا إِيْمَانُهَا لَمْ تَكُنْ آمَنَتْ مِنْ قَبْلُ$$
এ হাদীসটি ইমাম মুসলিমও (রহঃ) তার সহীহ গ্রন্থে এবং ইমাম আবূ দাউদ
(রহঃ) ও ইমাম ইব্‌ন মাজাহ (রহঃ) তাদের সুনান গ্রন্থসমূহে লিপিবদ্ধ করেছেন।
(হাদীস নং ৪/২২৬০, ৪/৪৯০ ও ২/১৩৫৩) আল্লাহ তা'আলা বলেন :
$$لَا يَنْفَعُ نَفْسًا إِيْمَانُهَا لَمْ تَكُنْ آمَنَتْ مِنْ قَبْلُ$$
কাফিরেরা এরপর ঈমান আনবে, কিন্তু তাদের ঐ ঈমান আল্লাহ তা'আলা গ্রহণ
করবেননা। পূর্বেই যারা ঈমান এনেছিল এবং উত্তম আমল করেছিল তাদের ঐ
আমলের প্রতিদান দেয়া হবে। কিন্তু যদি তারা ভাল আমল না করে এবং তাদের
কৃতকর্মের জন্য তাওবাহও না করে তাহলে ঈমান আনা কবুল হবেনা। এ বিষয়ে
একটি হাদীস পূর্বেই বর্ণিত হয়েছে। এখানে আলোচিত আয়াতেও বলা হয়েছে $$اَوْ كَسَبَتْ فِي إِيْمَانِهَا خَيْرًا$$
তাহলে এ পরিস্থিতিতে ঈমান এনে ভাল আমল করায় কোনো ফায়দা সে
পাবেনা। আল্লাহ সুবহানাহু ওয়া তা'আলা বলেন :
$$قُلِ انْتَظِرُوا إِنَّا مُنْتَظِرُونَ$$
অপেক্ষা কর, আমিও অপেক্ষা করছি। এটা কাফিরদের প্রতি কঠিন সতর্ক বাণী,