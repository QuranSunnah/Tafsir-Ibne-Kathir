সূরা ৯ : তাওবাহ,
৭৩০
পারা ১১
আমি ইচ্ছা করলে তোমাকে তাদের পরিচয় দিতাম। ফলে তুমি তাদের লক্ষণ
দেখে তাদেরকে চিনতে পারতে, তুমি অবশ্যই কথার ভঙ্গিতে তাদেরকে চিনতে
পারবে। (সূরা মুহাম্মাদ, ৪৭ : ৩০) এই উক্তির মধ্যে কোনই বৈপরীত্য নেই।
কেননা এটা এই প্রকারের জিনিস যে, এর মাধ্যমে তাদের গুণাবলী চিহ্নিত করা
হয়েছে, যেন তাদেরকে চেনা যায়। এর অর্থ এটা নয় যে, নাবী সাল্লাল্লাহু
'আলাইহি ওয়া সাল্লাম নির্দিষ্টভাবে সমস্ত মুনাফিককেই চিনতেন। তিনি
মাদীনাবাসীদের মধ্যে শুধুমাত্র ঐ কতিপয় মুনাফিককেই চিনতেন যারা তাঁর সাথে
উঠা-বসা করত এবং সকাল-সন্ধ্যায় তিনি তাদেরকে দেখতেন।
وَ هَبُّوْا بِمَا لَمْ يَنَالُوا )৯) : ৭৪) অংশের তাফসীরে এটা বর্ণিত হয়েছে যে,
নাবী সাল্লাল্লাহু 'আলাইহি ওয়া সাল্লাম হুযাইফাকে (রাঃ) ১৪ বা ১৫ জন লোকের
নাম বলে দিয়েছিলেন যারা প্রকৃতপক্ষে মুনাফিক ছিল। এই বিশিষ্টকরণ এটা দাবী
করেনা যে, তিনি সমস্ত মুনাফিকেরই নাম জানতেন। এসব ব্যাপারে আল্লাহ
তা'আলাই সবচেয়ে ভাল জ্ঞান রাখেন।
এ আয়াতের ব্যাপারে কাতাদাহ (রহঃ) বলেন: 'ঐ লোকদের কি হয়েছে
যারা কৃত্রিমভাবে মানুষের ব্যাপারে নিজেদের নিশ্চিত জ্ঞান প্রকাশ করে বলে যে,
অমুক ব্যক্তি জান্নাতী ও অমুক ব্যক্তি জাহান্নামী? অথচ যদি স্বয়ং তাদেরকে
জিজ্ঞেস করা হয় : আচ্ছা বলত, তোমরা জান্নাতী, না জাহান্নামী? তখন তারা
বলে : আমরা এটা জানিনা। যারা অন্যদের সম্পর্কে বলতে পারে যে, তারা
জান্নাতী কি জাহান্নামী, তাহলেতো তাদের নিজেদের সম্পর্কে আরও ভাল জানতে
পারা উচিত ছিল। আসলে তারা এমন কিছু দাবী করছে যে দাবী নাবীরাও করা
থেকে বিরত থাকতেন।' আল্লাহর নাবী নূহ (আঃ) বলেছিলেনঃ
وَمَا عِلْمِي بِمَا كَانُوا يَعْمَلُوْنَ
তারা কি কাজ করছে তা জানা আমার কি দরকার? (সূরা শু'আরা, ২৬:
১১২) আল্লাহ তা'আলার নাবী শুআ'ইব (আঃ) বলেছিলেনঃ
بَقِيَّتُ اللهِ خَيْرٌ لَكُمْ إِنْ كُنْتُمْ مُّؤْمِنِينَ ، وَمَا أَنَا عَلَيْكُمْ بِحَفِيظ
আল্লাহ প্রদত্ত যা অবশিষ্ট থাকে, তা'ই তোমাদের জন্য অতি উত্তম যদি তোমাদের
বিশ্বাস হয়, আর আমি তোমাদের পাহারাদার নই। (সূরা হুদ, ১১ : ৮৬) আল্লাহ
তা'আলা স্বীয় নাবী সাল্লাল্লাহু 'আলাইহি ওয়া সাল্লামকে এখানে বলছেন: