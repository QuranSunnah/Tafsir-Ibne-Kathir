সূরা ৬: আন'আম,
৯১
পারা ৭
নিয়ে উর্ধ্বাকাশে চলে যান এবং সেখানে ঐ রূহের জন্য দরজা খুলে দিতে বলা
হয়। তখন প্রশ্ন করা হয়, এটি কার রূহ? উত্তরে বলা হয়, অমুকের রূহ। এর
প্রতিউত্তরে বলা হয়, যে পবিত্র দেহে এই পবিত্র আত্মা ছিল তাকে অভিবাদন,
সম্মানের সাথে প্রবেশ করুন, শান্তি ও সন্তুষ্টির সুখবর গ্রহণ করুন, ঐ মহান
রবের পক্ষ থেকে যিনি আপনার প্রতি রাগান্বিত নন। এই বাক্য বলা হতেই
থাকবে, যতক্ষণ না রূহ ঐ পর্যন্ত পৌঁছে যার উপরে আল্লাহ তা'আলা অবস্থান
করছেন। মৃত্যু আসন্ন ব্যক্তি যদি পাপী হয় তাহলে মালাইকা বলেন : হে অপবিত্র
দেহের অপবিত্র আত্মা! লাঞ্ছিত হয়ে বের হয়ে এসো, ফুটন্ত ও গলিত রক্ত ও
পূঁজ, তমসাচ্ছন্ন ও ঘণ অন্ধকার, তীব্র ঠান্ডা এবং এর সাথে সামঞ্জস্যপূর্ণ শাস্তির
সুসংবাদ গ্রহণ কর। যতক্ষণ পর্যন্ত পাপী দুরাত্মা দেহ থেকে বের হয়ে না আসে
ততক্ষণ পর্যন্ত মালাইকা এ কথা বলতেই থাকেন। অতঃপর ঐ আত্মাকে
উর্ধ্বাকাশে নিয়ে যাওয়া হয় এবং দরজা খুলে দেয়ার অনুরোধ করা হয়। তখন
প্রশ্ন করা হয়, এটি কে? উত্তরে বলা হয়, অমুক। তখন বলা হয়, পাপী দেহের
এই দুরাত্মার জন্য কোন অভিনন্দন নেই। লাঞ্ছিত অবস্থায় একে নিয়ে যাও, ওর
জন্য আকাশের দরজা খুলে দেয়া হবেনা। সুতরাং আকাশ থেকেই ওকে ওর
কাবরে ছুঁড়ে মারা হবে। (আহমাদ ২/৩৬৪)
ثُمَّ رُدُّوا
সমস্ত মাখলুককে কিয়ামাতের দিন আল্লাহ তা'আলার নিকট ফিরিয়ে
নিয়ে যাওয়া হবে এবং মহান আল্লাহ ইনসাফ ভিত্তিক তাদের উপর নির্দেশ জারী
করবেন। যেমন তিনি বলেন :
قُلْ إِنَّ الْأَوَّلِينَ وَ الْأَخِرِينَ . لَمَجْمُوعُونَ إِلَى مِيقَاتِ يَوْمٍ مَّعْلُومٍ
অবশ্যই পূর্ববর্তী ও পরবর্তীদের সকলকে একত্রিত করা হবে এক নির্ধারিত
দিনের নির্ধারিত সময়ে। (সূরা ওয়াকি'আহ, ৫৬ : ৪৯-৫০) অন্যত্র তিনি বলেনঃ
وَحَشَرْتُهُمْ فَلَمْ نُغَادِرُ مِنْهُمْ أَحَدًا
সেদিন মানুষকে আমি একত্রিত করব এবং তাদের কেহকেও অব্যাহতি
দিবনা। (সূরা কাহফ, ১৮ঃ৪৭)
وَلَا يَظْلِمُ رَبُّكَ أَحَدًا
তোমার রাব্ব কারও প্রতি যুল্য করেননা। (সূরা কাহফ, ১৮ : ৪৯)