--- OCR Start ---
সূরা ৮: আনফাল,
৫২৭
পারা ৯
বর্ণনা সূরা ফাতিহার তাফসীরে দেয়া হয়েছে। মুহাম্মাদ ইব্‌ন ইসহাক (রহঃ)
বর্ণনা করেন, মুহাম্মাদ ইব্‌ন জাফর ইবনুয যুবাইর (রহঃ) বলেন যে, يَأَيُّهَا
الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذَا دَعَاكُمْ لِمَا يُحْيِيكُمُ
সম্পর্কে উরওয়া ইব্‌ন যুবাইর (রহঃ) ব্যাখ্যা করেছেন, যখন নাবী সাল্লাল্লাহু
'আলাইহি ওয়া সাল্লাম তোমাদেরকে সেই জিহাদের দিকে আহ্বান করেন যার
মাধ্যমে তোমরা মর্যাদা লাভ করেছ, অথচ এর পূর্বে তোমরা দুর্বল ছিলে,
অতঃপর আল্লাহ তোমাদেরকে শক্তিশালী করেছেন।
মানুষ ও তার অন্তরের মাঝে আল্লাহ আড়াল হন
আল্লাহ সুবহানাহু ওয়া তা'আলার উক্তি : وَاعْلَمُوا أَنَّ اللَّهَ يَحُولُ بَيْنَ الْمَرْءِ وَ
قَلْبِهِ وَأَنَّهَ
জেনে রেখ যে, আল্লাহ মানুষ ও তার অন্তরের মাঝে আড়াল হয়ে
রয়েছেন। ইব্‌ন আব্বাস (রাঃ) বলেন যে, তিনি আড়াল হয়ে আছেন মু'মিন ও
কুফরীর মাঝে এবং কাফির ও ঈমানের মাঝে। মু'মিনকে তিনি কুফরী করতে
দেননা এবং কাফিরকে ঈমান আনতে দেননা। (তাবারী ১৩/৪৬৮) এটাই হচ্ছে
মুজাহিদ (রহঃ), ইকরিমাহ (রহঃ), যাহহাক (রহঃ), আতিয়ি‍্যয়া এবং
মুকাতিলেরও (রহঃ) উক্তি। মুজাহিদের (রহঃ) এক রিওয়ায়াতে আছে যে, يَحُولُ
بَيْنَ الْمَرْءِ وَقَلْبِهِ শেষ পর্যন্ত তিনি তাকে এমন অবস্থায় ছেড়ে দেন যে, সে
কিছুই বুঝতে পারেনা। আল হাকিম (রহঃ) তার মুসতাদরাক গ্রন্থে ইহা লিপিবদ্ধ
করেছেন এবং বলেছেন: ইহা সহীহ, কিন্তু তাদের গ্রন্থে তারা ইহা লিপিবদ্ধ
করেননি। (হাকিম ২/৩২৮) মুজাহিদ (রহঃ), সাঈদ ইব্‌ন যুবাইর (রহঃ)
ইকরিমাহ (রহঃ), যাহহাক (রহঃ), আবূ সালিহ (রহঃ), আতিয়্যিয়া (রহঃ),
মুকাতিল ইব্‌ন হিব্বান (রহঃ) এবং সুদ্দীও (রহঃ) অনুরূপ বলেছেন। (তাবারী
১৩/৪৭০, ৪৭১) সুদ্দী (রহঃ) বলেন: 'এর অর্থ হচ্ছে, কেহই এই ক্ষমতা
রাখেনা যে, তাঁর অনুমতি ছাড়া ঈমান আনে অথবা কুফরী করে।' এর সাথে
সাদৃশ্যযুক্ত বহু হাদীস রয়েছে।
আনাস ইবন মালিক (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলতেনঃ
--- OCR End ---