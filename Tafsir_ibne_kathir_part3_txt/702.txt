সূরা ৯ : তাওবাহ,
৭০২
পারা ১০
এটাও বর্ণিত আছে যে, কিছু লোক তাবৃকের যুদ্ধে গমনের সময় পথে
প্রতারণা করে রাসূলুল্লাহ সাল্লাল্লাহু 'আলাইহি ওয়া সাল্লামকে হত্যা করার সংকল্প
করেছিল। তারা ছিল দশ জনেরও বেশির একটি দল। 'দালায়িলুন নাবুওয়াহ'
কিতাবে হাফিয আবূ বাকর আল বাইহাকী (রহঃ) বর্ণনা করেন যে, হুযাইফা
ইবনুল ইয়ামান (রাঃ) বলেছেন: 'আমি রাসূলুল্লাহ সাল্লাল্লাহু 'আলাইহি ওয়া
সাল্লামের উষ্ট্রীর আগে ও আম্মার (রাঃ) পিছনে চলছিলাম। একজন পিছন থেকে
হাঁকাচ্ছিলাম এবং অন্যজন আগে আগে লাগাম ধরে টানছিলাম। আমরা আকাবা
নামক স্থানে পৌঁছলাম। এমন সময় দেখি যে, বারোজন লোক মুখোশ পড়া
অবস্থায় রাসূলুল্লাহ সাল্লাল্লাহু 'আলাইহি ওয়া সাল্লামের উষ্ট্রীটিকে ঘিরে ধরল।
রাসূলুল্লাহ সাল্লাল্লাহু 'আলাইহি ওয়া সাল্লামকে আমি সতর্ক করলে তিনি তাদেরকে
ভয় প্রদর্শন করলেন। সুতরাং তারা পালিয়ে গেল। তিনি আমাদেরকে জিজ্ঞেস
করলেন: 'তোমরা তাদেরকে চিনতে পেরেছ কি?' আমরা উত্তর দিলাম : না ইয়া
রাসূলুল্লাহ! তারা মুখোশ পরিহিত ছিল। তবে তাদের সাওয়ারীগুলো আমরা
চিনতে পেরেছি। তিনি বললেন: 'এরা হচ্ছে মুনাফিক এবং কিয়ামাত পর্যন্ত
এদের অন্তরে নিফাক (কপটতা) থাকবে। এরা কোন্ উদ্দেশে এসেছিল তা
তোমরা জান কি?' আমরা উত্তরে বললাম: না। তিনি বললেন : 'এরা এসেছিল
আল্লাহর রাসূল সাল্লাল্লাহু 'আলাইহি ওয়া সাল্লামকে আকাবাহ পাহাড়ে ছুড়ে ফেলে
দেয়ার জন্য ও কষ্ট দেয়ার উদ্দেশে।' আমরা বললাম : হে আল্লাহর রাসূল
সাল্লাল্লাহু 'আলাইহি ওয়া সাল্লাম! আমরা কি তাদের গোত্রগুলোর কাছে এ সংবাদ
পাঠাবনা যে, প্রত্যেক কাওম যেন তাদের এই প্রকারের লোকের (কর্তিত) মস্তক
আপনার কাছে পাঠিয়ে দেয় (অর্থাৎ তার গর্দান উড়িয়ে দেয়)? তিনি উত্তরে
বললেন : 'না, (এটা করা যায়না) তাহলে লোকেরা সমালোচনা করবে যে,
মুহাম্মাদ সাল্লাল্লাহু 'আলাইহি ওয়া সাল্লাম প্রথমেতো এই লোকদেরকে নিয়েই
শত্রুদের বিরুদ্ধে যুদ্ধ করে জয়লাভ করেছেন, আবার নিজের সেই সঙ্গীদেরকে
হত্যা করার আদেশ দিয়েছেন।' অতঃপর তিনি বদ্‌ দু'আ করলেন : 'হে আল্লাহ!
আপনি এদের অন্তরে 'দুবাইলাহ' করে দিন!' আমরা জিজ্ঞেস করলাম, হে রাসূল
সাল্লাল্লাহু 'আলাইহি ওয়া সাল্লাম! 'দুবাইলাহ' কী? উত্তরে তিনি বললেন : উহা
হল এমন এক অগ্নি উৎক্ষেপণ যা কারও হৃদয়ে আঘাত করে এবং এর ফলে তার
মৃত্যু ঘটে। (দালায়িলুল নাবুওয়াহ ৫/২৬০)
সহীহ মুসলিমে আবূ তুফাইল (রহঃ) হতে বর্ণিত রয়েছে যে, হুযাইফার (রাঃ)
সাথে একটি লোকের কথোপকথন হয়। তিনি হুযাইফাকে (রাঃ) আল্লাহর শপথ
দিয়ে আহলে আকাবার সংখ্যা জিজ্ঞেস করেন। তখন লোকেরাও হুযাইফাকে