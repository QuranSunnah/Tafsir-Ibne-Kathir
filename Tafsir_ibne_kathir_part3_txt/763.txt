সূরা ৯ : তাওবাহ,
৭৬৩
পারা ১১
উবাইদুল্লাহ (রাঃ) দৌড়ে এসে আমার সাথে মুসাফাহা করেন এবং আমাকে
মুবারকবাদ জানান। আল্লাহর শপথ! মুহাজিরদের মধ্যে তিনি ছাড়া অন্য কেহ
আমাকে এই অভ্যর্থনা করেননি। এ কারণে আমি কখনও তালহাকে (রাঃ) ভুলতে
পারবনা। আমি এসে রাসূলুল্লাহ সাল্লাল্লাহু 'আলাইহি ওয়া সাল্লামকে সালাম করি।
তাঁর মুখমণ্ডল খুশিতে উজ্জ্বল হয়ে ওঠে। তিনি বললেন : 'খুশি হয়ে যাও।
সম্ভবতঃ তোমার জন্মগ্রহণের পর থেকে আজ পর্যন্ত তোমার জীবনে এর চেয়ে বড়
খুশির দিন আর আসেনি।' আমি জিজ্ঞেস করলাম, এই সুসংবাদ কি আপনার
পক্ষ থেকে নাকি আল্লাহর পক্ষ থেকে? তিনি উত্তরে বললেন : 'আল্লাহর পক্ষ
থেকে।' রাসূলুল্লাহ সাল্লাল্লাহু 'আলাইহি ওয়া সাল্লাম যখন খুশি হতেন তখন তাঁর
চেহারা চাঁদের মত উজ্জ্বল হয়ে উঠত। তা যেন চাঁদের খণ্ড বিশেষ। তাঁর খুশির
চিহ্ন তাঁর চেহারায়ই প্রকাশিত হত। আমি আরয করলাম : হে আল্লাহর রাসূল
সাল্লাল্লাহু 'আলাইহি ওয়া সাল্লাম! আমার তাওবাহ ককূলের এই বারাকাত হওয়া
উচিত যে, আমি আমার সমস্ত সম্পদ আল্লাহ ও তাঁর রাসূল সাল্লাল্লাহু 'আলাইহি
ওয়া সাল্লামের পথে বিলিয়ে দেই। রাসূলুল্লাহ সাল্লাল্লাহু 'আলাইহি ওয়া সাল্লাম
বললেন: 'তোমার কিছু সম্পদ সাদাকাহ কর এবং কিছু রেখে দাও। এটাই হচ্ছে
উত্তম পন্থা।' আমি বললাম : খাইবার থেকে আমি যে অংশ লাভ করেছি তা
আমার জন্য রেখে দিলাম। হে আল্লাহর রাসূল সাল্লাল্লাহু 'আলাইহি ওয়া সাল্লাম!
সত্যবাদিতার বারাকাতে আল্লাহ আমাকে মুক্তি দিয়েছেন, আল্লাহর শপথ! যখন
থেকে আমি রাসূলুল্লাহ সাল্লাল্লাহু 'আলাইহি ওয়া সাল্লামের কাছে সত্যবাদিতার
বর্ণনা করেছি তখন থেকে কখনও মিথ্যা কথা বলিনি। আল্লাহ তা'আলার কাছে
প্রার্থনা এই যে, ভবিষ্যতেও যেন তিনি আমার মুখ দিয়ে মিথ্যা কথা বের না
করান। আমার জানা নেই যে, আল্লাহ তা'আলা আমাকে ছাড়া অন্য কেহকে সত্য
কথা বলার জন্য এমনভাবে পুরস্কৃত করেছেন কিনা। (আহমাদ ৩/৪৫৬)
...لَقَدْ تَابَ اللهُ عَلَى النَّبِيِّ وَ الْمُهْجِرِينَ وَ الْأَنْصَارِ...
তা'আলার এই উক্তি সম্পর্কে কা'ব (রাঃ) বলেন, আল্লাহর শপথ! আমার ইসলাম
গ্রহণের পর থেকে আমার উপর আল্লাহ তা'আলার এর চেয়ে বড় নি'আমাত আর
কি হতে পারে যে, তিনি আমাকে রাসূলুল্লাহ সাল্লাল্লাহু 'আলাইহি ওয়া সাল্লামের
সামনে সত্য কথা বলার তাওফীক দান করেছেন? নতুবা আমিও ঐ লোকদের
মতই ধ্বংস হয়ে যেতাম যারা রাসূলুল্লাহ সাল্লাল্লাহু 'আলাইহি ওয়া সাল্লামের
সামনে মিথ্যা কথা বলে পারলৌকিক জীবনের দিক দিয়ে ধ্বংস হয়ে গেছে। এই
লোকদের সম্পর্কেই আল্লাহ তা'আলা বলেনঃ