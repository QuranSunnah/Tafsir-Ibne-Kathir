--- OCR Start ---
সূরা ৯: তাওবাহ,
৭৩২
কিছু মু'মিন অলসতার কারণে
জিহাদে অংশ নেয়া থেকে বিরত থাকে
পারা ১১
আল্লাহ তা'আলা ঐসব মুনাফিকের অবস্থার বর্ণনা শেষ করলেন যারা
মুসলিমদের সাথে জিহাদে অংশগ্রহণ করা থেকে বিরত রয়েছিল এবং যুদ্ধে শরীক
হওয়া থেকে অনাগ্রহ দেখিয়েছিল, আর মিথ্যা প্রতিপন্ন করেছিল ও সন্দেহ প্রকাশ
করেছিল। এবার তিনি ঐ পাপীদের বর্ণনা শুরু করলেন যারা শুধুমাত্র অলসতা ও
আরামপ্রিয়তার কারণেই জিহাদে অংশগ্রহণ করা থেকে বিরত ছিল। কিন্তু তারা
প্রকৃতপক্ষে হক পন্থী ও ঈমানদার ছিল । সুতরাং আল্লাহ তা'আলা বলেনঃ
$$وَأَخَرُونَ اعْتَرَفُوا بِذُنُوبِهِمُ$$
হওয়া থেকে বিরত ছিল তারা নিজেদের দোষ ও অপরাধ স্বীকার করে নিয়েছে।
তারা এমনই লোক যে, তাদের ভাল আমলও রয়েছে। আর ঐ সৎ আমলের
সাথে কিছু দোষত্রুটিও জড়িয়ে ফেলেছে। তাদের এই দোষ-ত্রুটিকে আল্লাহ
তা'আলা ক্ষমা করে দিয়েছেন। কিন্তু ঐ মুনাফিকদের অপরাধ আল্লাহ তা'আলা
ক্ষমা করবেননা যাদের কোন সৎ আমলও নেই।
এ আয়াতটি কতকগুলো নির্দিষ্ট ব্যক্তির ব্যাপারে অবতীর্ণ হলেও সমস্ত
অপরাধী ও পাপী মু'মিনদের জন্যও এটা সাধারণ এবং তাদের সকলের
ব্যাপারেই এটা প্রযোজ্য। ইব্‌ন আব্বাসের (রাঃ) উক্তি এই যে, $$أَخَرُوْنَ$$ দ্বারা
আবূ লুবাবা ও তার দলকে বুঝানো হয়েছে, যারা রাসূলুল্লাহ সাল্লাল্লাহু 'আলাইহি
ওয়া সাল্লামের সাথে তাবৃকের যুদ্ধে না গিয়ে পিছনে রয়ে গিয়েছিল। যখন
রাসূলুল্লাহ সাল্লাল্লাহু 'আলাইহি ওয়া সাল্লাম তাবূক হতে ফিরে আসেন তখন আবূ
লুবাবা (রাঃ) এবং তার সাথের আরও পাঁচ, সাত অথবা নয় জন নিজেদেরকে
মাসজিদের থামের সাথে বেঁধে ফেলে এবং শপথ করে বলে : 'যে পর্যন্ত
রাসূলুল্লাহ সাল্লাল্লাহু 'আলাইহি ওয়া সাল্লাম আমাদেরকে স্বয়ং না খুলবেন সেই
পর্যন্ত আমাদের বন্ধন খোলা হবেনা।' অতঃপর যখন
এই আয়াতটি অবতীর্ণ হয় তখন রাসূলুল্লাহ সাল্লাল্লাহু 'আলাইহি ওয়া সাল্লাম
তাদের বন্ধন খুলে দেন এবং তাদের যুদ্ধে অংশগ্রহণ না করার অপরাধ ক্ষমা করে
দেন। (তাবারী ১৪/৪৩৭) এ হাদীসটির বর্ণনা সঠিক নয়। সাঈদ ইবনুল
মুসাইয়িব (রহঃ) হতে ‘দালায়িলুল নাবুওয়াহ' গ্রন্থে অনুরূপ বর্ণনায় একটি
মুরসাল হাদীসও বর্ণিত আছে।
$$وَأَخَرُوْنَ اعْتَرَفُوا بِذُنُوبِهِمْ$$
--- OCR End ---