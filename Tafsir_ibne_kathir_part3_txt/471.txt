সূরা ৭: আ'রাফ,
৪৭১
পারা ৯
মাজুজদের মৃত্যু ঘটাবেন। অবশেষে প্রতিটি স্থান তাদের মৃতদেহে ভরে যাবে
এবং ওগুলো পচে গলে দুর্গন্ধময় হয়ে যাবে। তখন আল্লাহ তা'আলা বৃষ্টি বর্ষণ
করে তাদের মৃতদেহগুলি ভাসিয়ে নিয়ে সমুদ্রে ফেলে দিবেন। ঐ সময় পাহাড়
স্থানচ্যুত হয়ে যাবে এবং যমীন বিস্তৃত হয়ে পড়বে। ঐ সময় কিয়ামাত এমনই
নিকটবর্তী হবে যেমন পূর্ণ গর্ভবতী মহিলা সম্পর্কে বলা হয়ে থাকে যে, সে দিন-
রাত যে কোন সময়ে সন্তান প্রসব করবে। (আহমাদ ১/৩৭৫, ইবন মাজাহ
২/১৩৬৫) বড় বড় নাবী হওয়া সত্ত্বেও তারা কিয়ামাতের সময় সম্পর্কে অবহিত
ছিলেননা। ঈসাও (আঃ) শুধুমাত্র ওর আলামতগুলি বলে দিয়েছেন। কেননা এই
উম্মাতের শেষ যুগে তিনি অবতরণ করবেন এবং নাবী সাল্লাল্লাহু 'আলাইহি ওয়া
সাল্লামের আহকাম বাস্তবায়ন করবেন। তিনি দাজ্জালকে হত্যা করবেন এবং
আল্লাহ তা'আলা তাঁরই বদ দু'আয় ইয়াজুজ-মাজুজকে ধ্বংস করবেন।
হুযাইফা (রাঃ) বর্ণনা করেন যে, লোকেরা রাসূলুল্লাহ সাল্লাল্লাহু 'আলাইহি ওয়া
সাল্লামকে কিয়ামাত সম্পর্কে জিজ্ঞেস করলে তিনি বলেন : কিয়ামাত সম্পর্কে
জ্ঞান রাখেন একমাত্র আল্লাহ সুবহানাহু ওয়া তা'আলা। রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : 'আমি তোমাদেরকে কিয়ামাতের নিদর্শনগুলি
বলছি। তা এই যে, ওর সামনে বড় বড় ফিতনা ও 'হারাজ' সংঘটিত হবে।'
সাহাবাগণ জিজ্ঞেস করলেন : “হে আল্লাহর রাসূল সাল্লাল্লাহু 'আলাইহি ওয়া
সাল্লাম! আমরা ফিতনাতো বুঝলাম। কিন্তু 'হারাজ' কি?' তিনি উত্তরে বললেন :
'হাবশের আরাবী ভাষায় এর অর্থ হচ্ছে হত্যা।' অতঃপর তিনি বলেন : জনগণের
মধ্যে বিচ্ছিন্নতা ও নিঃসঙ্গতা এত বৃদ্ধি পাবে যে, এক ব্যক্তি অন্য ব্যক্তিকে বলবে
: 'আমি তোমাকে চিনিনা।' (আহমাদ ৫/৩৮৯) সহীহায়িন এবং চারটি সুনান
গ্রন্থে এ কথাটিকে এই ধারা বর্ণনায় বর্ণিত হয়নি।
তারিক ইব্‌ন সিহাব (রহঃ) বলেন, রাসূল সাল্লাল্লাহু 'আলাইহি ওয়া সাল্লামকে
লোকেরা প্রায়ই কিয়ামাতের ব্যাপারে প্রশ্ন করত। অবশেষে يَسْتَلُوْنَكَ عَنِ
السَّاعَةِ أَيَّانَ مُرْسَهَا قُلْ إِنَّمَا عِلْمُهَا عِنْدَ رَبِّي তারা তোমাকে জিজ্ঞেস করছে,
কিয়ামাত কখন সংঘটিত হবে? তুমি বলে দাও : এ বিষয়ে আমার রাব্বই
একমাত্র জ্ঞানের অধিকারী। এ আয়াতটি নাযিল হয়। (তাবারী ৩/২৯২, নাসাঈ
৬/৫০৬) আমাদের উম্মী নাবী সাল্লাল্লাহু 'আলাইহি ওয়া সাল্লাম সাইয়্যেদুল
মুরসালীন, খাতিমুন নাবিঈন, যিনি রাহমাত ও তাওবাহর নাবী, বলেছেন: 'আমি
ও কিয়ামাত এই দু'টি অঙ্গুলির মত।' ঐ সময় তিনি তাঁর শাহাদাত ও মধ্যমা