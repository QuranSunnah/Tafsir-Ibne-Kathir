--- OCR Start ---
সূরা ৯ : তাওবাহ,
৭৬০
পারা ১১
অন্যান্য লোকেরা যেমন আল্লাহর নাবী সাল্লাল্লাহু 'আলাইহি ওয়া সাল্লামের সামনে
ওযর পেশ করল তেমনি আপনিও কেন তাঁর কাছে কোন একটা ওযর পেশ
করলেন না? তাহলে নাবী সাল্লাল্লাহু 'আলাইহি ওয়া সাল্লাম অন্যদের ন্যায়
আপনার জন্যও ক্ষমা প্রার্থনা করতেন। আর তাঁর ক্ষমা প্রার্থনাই আপনার জন্য
যথেষ্ট হত।' মোট কথা, লোকগুলো এর উপর এত জোর দিল যেন আমি পুনরায়
ফিরে গিয়ে কিছু ওযর পেশ করি এবং এর ফলে মিথ্যা বলার দোষে দোষী হই।
আমি লোকদেরকে জিজ্ঞেস করলাম, আমার মত আর কারও কি এরূপ পরিস্থিতি
হয়েছে? তারা উত্তরে বলল: 'হ্যাঁ, আপনার মত আরও দু'জন লোক সত্য কথাই
বলেছে এবং তাদেরকেও আপনার মতই বলা হয়েছে।' আমি জিজ্ঞেস করলাম,
তারা কারা? উত্তরে বলা হল : 'তারা হচ্ছে মুরারাহ্ ইব্‌ন রাবী আল আমিরী এবং
হিলাল ইব্‌ন উমাইয়া আল ওয়াকিফী।' এ দু'জন সৎলোক রূপে পরিচিত ছিলেন
এবং বদর যুদ্ধে অংশগ্রহণ করেছিলেন। সুতরাং আমি পুনরায় আর রাসূলুল্লাহ
সাল্লাল্লাহু 'আলাইহি ওয়া সাল্লামের নিকট গমন না করে তাদেরই পদাংক
অনুসরণ করলাম।
এরপর আমি জানতে পারলাম যে, রাসূলুল্লাহ সাল্লাল্লাহু 'আলাইহি ওয়া সাল্লাম
জনগণকে আমাদের সাথে সালাম-কালাম করতে নিষেধ করে দিয়েছেন এবং
লোকেরা আমাদেরকে বয়কট করেছে। তারা আমাদের থেকে এমনভাবে বদলে
গেছে যে, যমীনে অবস্থান আমাদের কাছে একটা বোঝা স্বরূপ মনে হয়েছে।
এভাবে আমাদের উপর দিয়ে পঞ্চাশ দিন অতিবাহিত হয়ে যায়। ঐ দু'জনতো
মুখ লুকিয়ে গৃহ-বাস অবলম্বন করে সদা কাঁদতে থাকেন। কিন্তু আমি যুবক এবং
শক্ত প্রকৃতির লোক ছিলাম বলে আমার মধ্যে ধৈর্য অবলম্বনের শক্তি ছিল। তাই
আমি বরাবর জামাআতে সালাত আদায় করতে থাকি এবং বাজারে ঘোরাফিরাও
করি। কিন্তু আমার সাথে কেহ কথা বলতনা। আমি রাসূলুল্লাহ সাল্লাল্লাহু
'আলাইহি ওয়া সাল্লামের কাছে যেতাম, তাঁকে সালাম দিতাম এবং সালামের
জবাবে তাঁর ঠোঁট নড়ছে কি-না তা লক্ষ্য করতাম। আমি তাঁর পাশেই সালাত
আদায় করতাম। আমি আড়চোখে তাকাতাম এবং দেখতাম যে, আমি সালাত
শুরু করলে তিনি আমার দিকে দৃষ্টিপাত করতেন। আর আমি তাঁর দিকে ফিরে
তাকালে তিনি আমার দিক হতে দৃষ্টি ফিরিয়ে নিতেন। কিন্তু যখন এই বয়কটের
সময়কাল দীর্ঘ হয়ে যায় তখন আমি একদা আবূ কাতাদাহর (রাঃ) বাড়ীর
প্রাচীরের উপর দিয়ে তাঁর কাছে গমন করি। তিনি আমার চাচাতো ভাই হতেন।
আমি তাঁকে খুবই ভালবাসতাম। আমি তাঁকে সালাম দেই। কিন্তু আল্লাহর শপথ!
তিনি আমার সালামের জবাব দিলেননা। আমি তাঁকে বললাম : হে আবূ
--- OCR End ---