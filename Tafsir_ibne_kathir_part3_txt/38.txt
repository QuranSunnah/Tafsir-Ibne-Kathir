সূরা ৬: আন'আম,
৩৮
পারা ৭
যখনই তাদের কাছে আল্লাহর কোন আয়াত আসে অর্থাৎ কোন মু'জিযা বা
আল্লাহ তা'আলার একাত্মবাদের উপর কোন স্পষ্ট দলীল অথবা রাসূল সাল্লাল্লাহু
'আলাইহি ওয়া সাল্লামের সত্যতার কোন নিদর্শন এসে পড়ে তখন তারা তা থেকে
মুখ ফিরিয়ে নেয় এবং ওটাকে মোটেই গ্রাহ্য করেনা। আর যখন তাদের কাছে
সত্য কথা এসে যায় তখন তারা তা অস্বীকার করতে শুরু করে। এর পরিণাম
তারা সত্বরই জানতে পারবে। এটা তাদের জন্য কঠিন হুমকি স্বরূপ। কেননা
তারা সত্যকে মিথ্যা জেনেছে। সুতরাং এখন এই মিথ্যা প্রতিপন্ন করার পরিণাম
তাদেরকে অবশ্যই ভূগতে হবে। আল্লাহ তা'আলা তাদেরকে ভয় প্রদর্শন করছেন
أَلَمْ يَرَوْا كَمْ أَهْلَكْنَا مِنْ قَبْلِهِمْ مِّنْ قَرْنٍ مَّكَّنْهُمْ فِي الْأَرْضِ مَا لَمْ تُمَكِّنُ لَكُمْ )
তাদের পূর্ববর্তী লোকেরা, যারা তাদের চেয়ে বেশি শক্তিশালী ছিল এবং শাসন
ক্ষমতাও লাভ করেছিল, আর সংখ্যার দিক দিয়েও তারা অধিক ছিল, তাদেরকেও
তিনি শাস্তি থেকে রেহাই দেননি। এটা থেকে তাদের শিক্ষা গ্রহণ করা উচিত যে,
ঐরূপ শাস্তি তাদের উপরও আসতে পারে। তাই আল্লাহ সুবহানাহু ওয়া তা'আলা
বলেন : نَأَهْلَكُتُهُمْ بِذُنُوبِهِمْ তারা কি দেখেনি যে, আমি তাদের পূর্বে বহু
কাওমকে ধ্বংস করেছি? অথচ তারা দুনিয়ায় বিরাট শক্তির অধিকারী ছিল!
তাদের মত ধন-দৌলত, সন্তান-সন্ততি এবং শান-শওকত তোমরা লাভ করতে
পারনি। আমি তাদের উপর আকাশ থেকে পানি বর্ষণ করতাম। তাদেরকে আমি
বাগ-বাগিচা, ঝরণা এবং নদ-নদী প্রদান করেছিলাম। এর দ্বারা আমার উদ্দেশ্য
ছিল তাদেরকে ঢিল দিয়ে রাখা। অতঃপর তাদের পাপের কারণে আমি তাদেরকে
وَانْشَأْنَا مِنْ بَعْدِهِمْ قَرْنَا اخَرِينَ
কাওমকে এনে বসিয়েছি। পূর্ববর্তী লোকেরা তাদের কর্মফলের কারণে ধ্বংস হয়ে
যায়! তাদের পরবর্তী লোকেরাও কিন্তু তাদের মতই আমল করে, ফলে তাদের
মত তারাও হালাক হয়ে যায়। অতএব, হে লোকসকল! তোমরাও ভয় কর,
নতুবা তোমাদের পরিণতিও তাদের মতই হবে। তোমাদেরকে ধ্বংস করা তাদের
তুলনায় আল্লাহর কাছে মোটেই কঠিন কাজ নয়। তোমরা যে রাসূলকে মিথ্যা
প্রতিপন্ন করছ তিনিতো তাদের রাসূল অপেক্ষা বেশি মর্যাদার অধিকারী। সুতরাং
তোমরা যদি তাঁর আনুগত্য স্বীকার না কর তাহলে তোমরা তাদের চেয়ে বেশি
শাস্তির যোগ্য হয়ে যাবে।