--- OCR Start ---
সূরা ৬: আন'আম,
৯০
পারা ৭
অবশ্যই রয়েছে তোমাদের উপর সংরক্ষকগণ। (সূরা ইনফিতার, ৮২ : ১০)
অন্য জায়গায় তিনি বলেন:
إِذْ يَتَلَقَّى الْمُتَلَقِّينِ عَنِ الْيَمِينِ وَ عَنِ الشَّمَالِ قَعِيدٌ. مَا يَلْفِظُ مِنْ
قَوْلٍ إِلَّا لَدَيْهِ رَقِيبٌ عَتِيدٌ
স্মরণ রেখ, দুই মালাইকা তার ডানে ও বামে বসে তার কাজ লিপিবদ্ধ করে।
মানুষ যে কথাই উচ্চারণ করে তা গ্রহণ করার জন্য তার কাছে সদা প্রস্তুত প্রহরী
রয়েছে। (সূরা কাফ, ৫০ : ১৭-১৮) আল্লাহ তা'আলা বলেনঃ
$$حَتَّى إِذَا جَاءَ أَحَدَكُمُ الْمَوْتُ$$ যখন তোমাদের কারও মৃত্যু এসে যায় তখন
আমার মালাইকা তার রূহ্ কবয করে নেয়। ইব্‌ন আব্বাস (রাঃ) বলেন যে,
মালাকুল-মাউত বা মৃত্যুর মালাকের কয়েকজন সাহায্যকারী মালাইকা রয়েছেন
যাঁরা দেহ থেকে রূহকে টানতে থাকেন। যখন সেই রূহ গলা পর্যন্ত পৌঁছে যায়
তখন মৃত্যুর মালাক তা কবয করে নেয়। (তাবারী ১১/৪১০) $$يُثَبِّتُ اللَّهُ
الَّذِينَ آمَنُوا بِالْقَوْلِ الثَّابِتِ$$ (১৪ : ২৭) এই আয়াতের তাফসীরের সময়
এর বর্ণনা আসছে।
$$وَهُمْ لَا يُفَرِّطُوْنَ$$ ঐ মালাইকা সেই ওফাতপ্রাপ্ত রূহের রক্ষণাবেক্ষণে বিন্দুমাত্র
ত্রুটি করেননা। অতঃপর তাঁরা ওকে ঐ স্থানে পৌঁছে দেন যেখানে পৌঁছানোর
আল্লাহ ইচ্ছা করেন। যদি তা সৎ হয় তাহলে ওকে ইল্লীয়্যিন নামক স্থানে জায়গা
দেয়া হয়। আর যদি ওটা অসৎ হয় তাহলে ওকে সিজ্জীনে রাখা হয়। সিজ্জীন
থেকে আমরা আল্লাহ সুবহানাহু ওয়া তা'আলার কাছে আশ্রয় চাচ্ছি।
এখানে আমরা একটি হাদীস বর্ণনা করছি, যা ইমাম আহমাদ (রহঃ) আবূ
হুরাইরাহ (রাঃ) হতে বর্ণনা করেছেন। রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন : যার মৃত্যু আসন্ন তার কাছে মৃত্যুর মালাইকা এসে উপস্থিত হন। ঐ
ব্যক্তি যদি মু'মিন হন তাহলে মালাইকা তাকে বলেন : হে পবিত্র ব্যক্তির পবিত্র
আত্মা! সম্মানের সাথে বের হয়ে আসুন এবং সুসংবাদ গ্রহণ করুন ঐ সত্তা হতে
যিনি আপনার প্রতি রাগান্বিত নন। যতক্ষণ পর্যন্ত দেহ থেকে রূহ বের হয়ে না
আসে ততক্ষণ পর্যন্ত মালাইকা ঐ কথা বলতে থাকেন। অতঃপর তারা ঐ রূহকে
--- OCR End ---