--- OCR Start ---
সূরা ৬: আন'আম,
১২৪
পারা ৭
أَمْ كُنْتُمْ شُهَدَاءَ إِذْ حَضَرَ يَعْقُوْبَ الْمَوْتُ إِذْ قَالَ لِبَنِيْهِ مَا
تَعْبُدُونَ مِنْ بَعْدِى قَالُوا نَعْبُدُ إِلَهَكَ وَإِلَهَ آبَائِكَ إِبْرَاهِيمَ وَإِسْمَاعِيلَ
وَإِسْحَاقَ إِلَهًا وَاحِدًا وَنَحْنُ لَهُ مُسْلِمُونَ
যখন ইয়াকূবের মৃত্যু উপস্থিত হয় তখন কি তোমরা উপস্থিত ছিলে, যখন সে
নিজ পুত্রদেরকে বলেছিল : আমার পরে তোমরা কোন্ জিনিসের ইবাদাত করবে?
তারা বলেছিল : আমরা তোমার উপাস্যের এবং তোমার পিতৃপুরুষ ইবরাহীম,
ইসমাঈল ও ইসহাকের উপাস্য - সেই অদ্বিতীয় উপাস্যের ইবাদাত করব, এবং
আমরা তাঁরই অনুগত থাকব। (সূরা বাকারাহ, ২: ১৩৩)
এখানে ইয়াকূবের (আঃ) পূর্বপুরুষদের ক্রমপরম্পরায় ইসমাঈলের (আঃ)
নামও চলে এসেছে, অথচ ইসমাঈলতো (আঃ) তাঁর চাচা ছিলেন। এটাও আধিক্য
হিসাবেই হয়েছে। অনুরূপভাবে নিম্নের আয়াতেও রয়েছেঃ
فَسَجَدَ الْمَلَائِكَةُ كُلُّهُمْ أَجْمَعُونَ إِلَّا إِبْلِيسَ
মালাইকা সবাই একত্রে সাজদাহ করল। কিন্তু ইবলীস করলনা, সে
সাজদাহকারীদের অন্তর্ভুক্ত হতে অস্বীকার করল। (সূরা হিজর, ১৫ : ৩০-৩১)
এখানে ইবলীসকে মালাইকার মধ্যে শামিল করা হয়েছে। কেননা মালাইকার
সাথে তার সাদৃশ্য ছিল। প্রকৃতপক্ষে সে মালাক ছিলনা, বরং সে ছিল জিন, তার
প্রকৃতি হচ্ছে আগুন এবং মালাইকার প্রকৃতি হচ্ছে আলো। তা ছাড়া এই কারণেও
যে, ঈসাকে (আঃ) ইবরাহীম (আঃ) বা নূহের (আঃ) সন্তানদের ক্রমপরম্পরায়
আনা হয়েছে। তাকেও যেন ইবরাহীমেরই (আঃ) বংশধর বলা হয়েছে। এরূপ
করা হয়েছে এই দলীলের উপর ভিত্তি করেই যে, কন্যার সন্তানদেরকেও তার
পিতার বংশধর মনে করা হয়। এখন যদি ইবরাহীমের (আঃ) সঙ্গে ঈসার (আঃ)
কোন সম্পর্ক থাকে তা শুধু এর উপর ভিত্তি করেই যে, তাঁর মা মারইয়াম (আঃ)
ইবরাহীমের (আঃ) বংশধর ছিলেন। নতুবা ঈসার (আঃ) তো পিতাই ছিলনা।
ইব্‌ন আবী হাতিম (রহঃ) হতে বর্ণিত, আবূ হারব ইব্‌ন আবী আল আসওয়াদ
(রহঃ) বলেন: ইয়াহইয়া ইব্‌ন ইয়াসারকে (রাঃ) হাজ্জাজ এই বলে প্রেরণ করেন
: 'আমার নিকট সংবাদ পৌঁছেছে যে, আপনি নাকি হাসান (রাঃ) ও হুসাইনকে
(রাঃ) নাবী সাল্লাল্লাহু 'আলাইহি ওয়া সাল্লামের সন্তানদের অন্তর্ভুক্ত বলে থাকেন?
অথচ তারাতো আলী (রাঃ) ও আবূ তালীবের বংশধর। আবার এও নাকি দাবী
করেন যে, কুরআন কারীম দ্বারাই এটা প্রমাণিত? আমিতো কুরআন কারীম প্রথম
--- OCR End ---