সূরা ৯: তাওবাহ,
৬৮৯
পারা ১০
মুনাফিকরা মিথ্যা ও বিভ্রান্তিকর খবরের উপর নির্ভর করে
আবদুল্লাহ ইবন উমার (রাঃ) থেকে বর্ণিত: তাবুকের যুদ্ধের সময় এক ব্যক্তি
জনসমাবেশে বসা ছিল। সে বলছিল : 'আমাদের এই কুরআন পাঠকারী
লোকদেরকে দেখি যে, তারা আমাদের মধ্যে বড় পেটুক, বড় মিথ্যাবাদী এবং
যুদ্ধের সময় বড়ই কাপুরুষ।' ওখানে থাকা এক ব্যক্তি বলল : তুমি মিথ্যাবাদী,
তুমি মুনাফিক। আমি অবশ্যই রাসূল সাল্লাল্লাহু 'আলাইহি ওয়া সাল্লামকে এ কথা
বলে দিব। রাসূলুল্লাহ সাল্লাল্লাহু 'আলাইহি ওয়া সাল্লামের কাছে এ বিষয়টি
অবগত করানো হয় এবং তখন কুরআনের এ আয়াতাংশটি নাযিল হয়।
আবদুল্লাহ ইব্‌ন উমার (রাঃ) বলেন : পরবর্তী সময়ে আমি দেখেছি যে, ঐ
মুনাফিক রাসূলুল্লাহ সাল্লাল্লাহু 'আলাইহি ওয়া সাল্লামের উটের কাঁধের উপর হাত
রেখে পাথরের সাথে টক্কর খেতে খেতে তাঁর সাথে সাথে চলছিল এবং ঐ কথা
বলছিল : 'হে আল্লাহর রাসূল সাল্লাল্লাহু 'আলাইহি ওয়া সাল্লাম! আমরা শুধু
হাসি তামাসা করছিলাম।' রাসূলুল্লাহ সাল্লাল্লাহু 'আলাইহি ওয়া সাল্লাম তার
দিকে চেয়েও দেখছিলেননা। তিনি তখন $$ا بِاللَّهِ وَ ايْتِهِ وَ رَسُوْلِهِ كُنْتُمْ
تَسْتَهْزِعُونَ$$ এ আয়াতটি পাঠ করছিলেন। (তাবারী ১৪/৩৩৩) অন্যান্য
মুনাফিকদেরকে আল্লাহ তা'আলার পক্ষ থেকে জবাব দেয়া হচ্ছেঃ
$$لَا تَعْتَذِرُوا قَدْ كَفَرْتُمْ بَعْدَ إِيْمَانِكُمْ إِنْ نَّعْفُ عَنْ طَائِفَةٍ مِّنْكُمْ نُعَذِّبُ
طَائِفَةٌ$$
এখন তোমরা কোন বাজে ওযর পেশ করনা। যদিও তোমরা মুখে
ঈমানদার ছিলে, কিন্তু এখন ঐ মুখেই তোমরা কাফির হয়ে গেলে। এটা হচ্ছে
কুফরী কালেমা যে, তোমরা আল্লাহ, তাঁর রাসূল এবং কুরআনুল হাকীমের সাথে
হাসি তামাসা করবে। $$إِنْ نَّعْفُ عَنْ طَابِفَةٍ مِّنْكُمْ نُعَذِّبُ طَائِفَةً$$ আমি যদি
কেহকে ক্ষমা করেও দেই, তবুও জেনে রেখ যে, সকলের সাথে এরূপ ব্যবহার
করা হবেনা। $$بِأَنَّهُمْ كَانُوا مُجْرِمِينَ$$ কারণ তোমাদের এই অপরাধ, এই জঘন্য
পাপ এবং কুফরী কালেমার শাস্তি তোমাদেরকে ভোগ করতেই হবে।