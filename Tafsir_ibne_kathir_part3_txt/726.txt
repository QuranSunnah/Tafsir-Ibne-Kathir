সূরা ৯: তাওবাহ,
৭২৬
পারা ১১
* হওয়াই উচিত কারণ, তাদের ঐসব আহকামের জ্ঞান নেই যা আল্লাহ তাঁর রাসূল
সাল্লাল্লাহু 'আলাইহি ওয়া সাল্লামের প্রতি অবতীর্ণ করেছেন। (তাবারী ১৪/৪২৯)
ইমাম আহমাদ (রহঃ) ইসনাদসহ ইব্‌ন আব্বাস (রাঃ) হতে বর্ণনা করেছেন
যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'যারা পল্লীতে বাস
করে তারা কঠিন হৃদয়ের লোক, যারা শিকারের খোঁজে ঘোরে তারা অসাবধান,
নির্বোধ এবং যারা কোন বাদশাহ্ সাহচর্য গ্রহণ করে তারা ফিতনায় পতিত হয়ে
থাকে।' (আহমাদ ১/৩৫৭, আবূ দাঊদ ৩/২৭৮, তিরমিযী ৬/৫৩২, নাসাঈ
৭/১৯৫) ইমাম তিরমিযী (রহঃ) একে হাসান গারীব বলেছেন।
একবার এক বেদুঈন রাসূলুল্লাহ সাল্লাল্লাহু 'আলাইহি ওয়া সাল্লামের কাছে
কিছু হাদিয়া পাঠায়। অতঃপর রাসূলুল্লাহ সাল্লাল্লাহু 'আলাইহি ওয়া সাল্লাম তার
কাছে ওর কয়েকগুণ বেশি হাদিয়া পাঠান যে পর্যন্ত না সে খুশি হয়। ঐ সময়
তিনি বলেছিলেন : 'আমি এখন সিদ্ধান্ত নিয়েছি যে, কুরাইশ, সাকাফী, আনসারী
এবং দাওসী ছাড়া আর কারও হাদিয়া কবুল করবনা। (নাসাঈ ৬/২৮০) কেননা
এর কারণ ছিল এই যে, তারা হচ্ছে শহুরে লোক। এরা মাক্কা, তায়েফ, মাদীনা
এবং ইয়ামানের অধিবাসী। কঠোর হৃদয়ের বেদুঈনের তুলনায় এদের ব্যবহার বহু
গুণে উত্তম। আল্লাহ তা'আলা খবর দিচ্ছেনঃ
وَ مِنَ الْأَعْرَابِ مَنْ يَتَّخِذُ مَا يُنْفِقُ مَغْرَمًا وَ يَتَرَبَّصُ بِكُمُ الدَّوَابِرَ عَلَيْهِمْ
دَابِرَةُ السَّوْءِ وَاللَّهُ سَمِيعٌ عَلِيمٌ
আল্লাহর পথে কিছু খরচ করলে ওটাকে জরিমানা মনে করে এবং মু'মিনরা কোন
দৈব দুর্বিপাকে পতিত হোক তারা এরই প্রতীক্ষায় থাকে। কিন্তু তারা নিজেরাই
সেই দুর্বিপাকে পতিত হবে। আল্লাহ তা'আলা তাঁর বান্দাদের কথা খুবই ভাল
শোনেন ও জানেন। অপমান ও ব্যর্থতার যোগ্য কারা এবং কারা সাহায্য প্রাপ্তি ও
সফলতার যোগ্য এটাও তিনি ভালরূপেই জানেন। আল্লাহ সুবহানাহু ওয়া
তা'আলার উক্তিঃ
وَاللَّهُ عَلِيمٌ حَكِيمٌ আল্লাহ হচ্ছেন মহাজ্ঞানী, অতি প্রজ্ঞাময়। অর্থাৎ আল্লাহ
ঐ লোকদেরকে ভালরূপেই জানেন যারা এর যোগ্য, যাদেরকে জ্ঞান ও ঈমানের
তাওফীক দেয়া হবে। তিনি স্বীয় বান্দাদের মধ্যে জ্ঞান অথবা অজ্ঞতা, ঈমান
অথবা কুফরী এবং নিফাকের বন্টন অত্যন্ত বিজ্ঞতা ও বিচক্ষণতার সাথে করে