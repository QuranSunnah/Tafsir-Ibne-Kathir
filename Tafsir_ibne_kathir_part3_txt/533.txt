--- OCR Start ---
সূরা ৮: আনফাল,
৫৩৩
পারা ৯
আল্লাহর নিকট মহাপুরস্কার
রয়েছে।
عِنْدَةً أَجْرٌ عَظِيمٌ
৮: ২৭ আয়াতটি নাযিল করার কারণ
সহীহ বুখারী ও সহীহ মুসলিমে হাতিব ইব্‌ন আবী বালাতা'আহ'র (রাঃ) ঘটনা
বর্ণিত আছে : তিনি কুরাইশ কাফিরদেরকে নাবী সাল্লাল্লাহু 'আলাইহি ওয়া
সাল্লামের পরিকল্পনা সম্পর্কে সতর্ক করার উদ্দেশে পত্র লিখেছিলেন। এটা ছিল
মাক্কা বিজয়ের সময়ের ঘটনা। আল্লাহ স্বীয় রাসূল সাল্লাল্লাহু 'আলাইহি ওয়া
সাল্লামকে এ সংবাদ জানিয়ে দেন। সুতরাং তিনি পত্র বাহকের পিছনে লোক
পাঠিয়ে দেন এবং ঐ পত্র ধরা পড়ে। হাতিবকে (রাঃ) ডাকা হল। তিনি স্বীয়
অপরাধ স্বীকার করেন। উমার ইব্‌ন খাত্তাব (রাঃ) বলে উঠেন : 'হে আল্লাহর
রাসূল সাল্লাল্লাহু 'আলাইহি ওয়া সাল্লাম! এর গর্দান উড়িয়ে দেয়ার হুকুম দিন,
কেননা সে আল্লাহ ও তাঁর রাসূল সাল্লাল্লাহু 'আলাইহি ওয়া সাল্লাম ও মু'মিনদের
সাথে বিশ্বাসঘাতকতা করেছে।' তখন রাসূলুল্লাহ সাল্লাল্লাহু 'আলাইহি ওয়া সাল্লাম
বলেন : হে উমার! যেতে দিন। এ ব্যক্তি বদরের যুদ্ধে অংশগ্রহণ করেছিল।
আপনার কি জানা নেই যে, বদরের যুদ্ধে অংশগ্রহণকারীদের সম্পর্কে আল্লাহ
সুবহানাহু ওয়া তা'আলা বলেন : 'তোমরা যা চাও তাই আমল কর, আমি
তোমাদেরকে ক্ষমা করে দিলাম।' মোট কথা, সঠিক ব্যাপার এই যে, আয়াতটি
সাধারণ। যদিও এটা সঠিক যে, আয়াতটির শানে নুযূল একটি বিশেষ কারণ।
আর বহু আলেমের মতে শব্দের সাধারণত্বের দ্বারা উক্তি করা যেতে পারে, বিশেষ
কারণ না থাকলে কোন কিছু আসে যায়না ।
খিয়ানাতের সংজ্ঞার মধ্যে ছোট, বড়, সকর্মক ও অকর্মক সমস্ত পাপই মিলিত
রয়েছে। ইব্‌ন আব্বাস (রাঃ) বলেন যে, এখানে 'আমানাত' শব্দ দ্বারা ঐ সব
আমলকে বুঝানো হয়েছে যেগুলিকে আল্লাহ তাঁর বান্দাদের উপর ফার্য করেছেন।
ভাবার্থ হচ্ছে, ফার্য ভেঙ্গে দিওনা। (তাবারী ১৩/৪৮৫) আবদুর রাহমান ইব্‌ন
যায়িদ (রহঃ) বলেন যে, এর অর্থ হচ্ছে আল্লাহ ও তাঁর রাসূলের প্রতি কর্তব্য
পালনে অবহেলা করনা। (তাবারী ১৩/৪৮৩) আল্লাহ তা'আলা বলেন :
, وَاعْلَمُوا أَنَّمَا أَمْوَالُكُمْ وَأَوْلَادُكُمْ فِتْنَةٌ
তোমাদের ধন সম্পদ ও সন্তান সন্ততি প্রকৃত পক্ষে পরীক্ষার সামগ্রী মাত্র।
ফিতনার অর্থ হচ্ছে পরীক্ষা। আল্লাহ সন্তান দ্বারা পরীক্ষা করেন যে, সন্তান পেয়ে
মানুষ কৃতজ্ঞতা প্রকাশ করছে কিনা এবং সন্তানদের প্রতি দায়িত্ব পূর্ণভাবে পালন
--- OCR End ---