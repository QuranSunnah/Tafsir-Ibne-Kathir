--- OCR Start ---
সূরা ৭: আ'রাফ,
৩৩৮
পারা ৮
সৎকর্মশীলদের উপর পথভ্রষ্টতার অপবাদ দিয়ে থাকে। যেমন আল্লাহ সুবহানাহু
ওয়া তা'আলা বলেন:
وَإِذَا رَأَوْهُمْ قَالُوا إِنَّ هَؤُلَاءِ لَضَالُّونَ
এবং যখন তাদেরকে দেখত তখন বলত : এরাইতো পথভ্রষ্ট। (সূরা
মুতাফফিফীন, ৮৩: ৩২)
وَقَالَ الَّذِينَ كَفَرُوا لِلَّذِينَ آمَنُوا لَوْ كَانَ خَيْرًا مَّا سَبَقُونَا إِلَيْهِ وَ
إِذْ لَمْ يَهْتَدُوا بِهِ فَسَيَقُولُونَ هُذَا إِفْكٌ قَدِيمٌ
মু'মিনদের সম্পর্কে কাফিরেরা বলে : এটা ভাল হলে তারা এর দিকে আমাদের
চেয়ে অগ্রগামী হতনা। তারা এর দ্বারা পরিচালিত নয় বলে, বলে : এটাতো এক
পুরাতন মিথ্যা। (সূরা আহকাফ, ৪৬ : ১১) এ ধরনের বহু আয়াত রয়েছে।
ইরশাদ হচ্ছেঃ
قَالَ يُقَوْمِ لَيْسَ بِي ضَلَلَةٌ وَلكِنِّي رَسُولٌ مِّنْ رَّبِّ الْعُلَمِينَ. أُبَلِّغُكُمْ رِسَالَتِ
رَبِّي وَ أَنْصَحُ لَكُمْ وَأَعْلَمُ مِنَ اللَّهِ مَا لَا تَعْلَمُوْنَ
নূহ বলল, হে আমার জাতি! আমি কোন ভুলভ্রান্তি ও পথভ্রষ্টতার মধ্যে লিপ্ত
নই। বরং আমি সারা জাহানের রবের প্রেরিত একজন রাসূল। আমি আমার
রবের বার্তা তোমাদের কাছে পৌঁছে দিচ্ছি এবং তোমাদেরকে হিতোপদেশ
দিচ্ছি। আর তোমরা যা জাননা তা আমি আল্লাহর নিকট থেকে জেনে থাকি।
রাসূলদের শান বা মাহাত্ম্য এটাই হয় যে, বাক্যালাপে নিপুণতা, বাগ্মী, উপদেষ্টা
এবং প্রচারক হয়ে থাকেন। আল্লাহর মাখলুকাতের মধ্যে অন্য কেহ এসব গুণে
গুণান্বিত হয়না। যেমন সহীহ মুসলিমে রয়েছে, আরাফার দিন (৯ যিলহাজ্জ)
রাসূলুল্লাহ সাল্লাল্লাহু 'আলাইহি ওয়া সাল্লাম স্বীয় সাহাবীগণকে সম্বোধন করে
বলেন : 'হে লোকসকল! আমার ব্যাপারে তোমরা জিজ্ঞাসিত হবে (অর্থাৎ আমি
আমার দায়িত্ব যথাযথ পালন করেছি কি-না তা তোমাদেরকে জিজ্ঞেস করা
হবে)। তখন তোমরা কি উত্তর দিবে?' তাঁরা সমস্বরে উত্তর করলেন : 'আমরা
সাক্ষ্য দানে প্রস্তুত আছি যে, আপনি যথাযথভাবে প্রচার কাজ চালিয়েছেন এবং
রিসালাতের দায়িত্ব পূর্ণরূপে পালন করেছেন।' তখন তিনি স্বীয় অঙ্গুলি আকাশের
'দিকে উঠালেন। অতঃপর তাঁদের দিকে ইঙ্গিত করে বললেন : 'হে আল্লাহ!
আপনি সাক্ষী থাকুন। হে আল্লাহ! আপনি সাক্ষী থাকুন।' (মুসলিম ২/৮৯০)
--- OCR End ---