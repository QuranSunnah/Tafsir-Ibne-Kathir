সূরা ৭: আ'রাফ,
৪৮২
পারা ৯.
হে নাবী! তুমি বলে দাও : আল্লাহর সাথে তোমরা যাদেরকে অংশী করছ
তাদেরকে ডাক, তারপর সকলে সমবেত হয়ে আমার বিরুদ্ধে চক্রান্ত করতে
থাক এবং আমাকে মোটেই কোন অবকাশ দিওনা। আর আমার বিরুদ্ধে মন
খুলে চেষ্টা চালিয়ে যাও। আমার সাহায্যকারী হচ্ছেন ঐ আল্লাহ যিনি কিতাব
অবতীর্ণ করেছেন। ঐ আল্লাহই আমার জন্য যথেষ্ট। তিনিই আমাকে সাহায্য
করবেন। তাঁরই উপর আমি ভরসা করছি। তিনি দুনিয়া ও আখিরাতে শুধু
আমার নয়, বরং আমার পরেও সকল সৎকর্মশীল লোকেরই অভিভাবক ও বন্ধু।
যেমন হুদ (আঃ) স্বীয় কাওমের কথার প্রতিউত্তরে বলেছিলেন, যখন তারা তাকে
অপবাদ দিয়ে বলেছিল:
إِنْ نَّقُولُ إِلَّا اعْتَرَكَ بَعْضُ الهَتِنَا بِسُوءٍ قَالَ إِنِّي أُشْهِدُ اللَّهَ وَ
اشْهَدُوا أَنِّي بَرِئَءٌ مِّمَّا تُشْرِكُونَ مِنْ دُونِهِ فَكِيدُونِي جَمِيعًا ثُمَّ لَا
تُنْظِرُونِ إِنِّي تَوَكَّلْتُ عَلَى اللَّهِ رَبِّي وَ رَبِّكُمْ مَا مِنْ دَابَّةٍ إِلَّا هُوَ اخِذْ
بِنَاصِيَتِهَا إِنَّ رَبِّي عَلَى صِرَاطٍ مُّسْتَقِيمٍ
আমাদের কথাতো এই যে, আমাদের উপাস্য দেবতাদের মধ্য হতে কেহ
তোমাকে দুর্দশায় ফেলে দিয়েছে। সে বলল : আমি আল্লাহকে সাক্ষী রাখছি এবং
তোমরাও সাক্ষী থেক, তোমরা যে ইবাদাতে তাঁর (আল্লাহর) শরীক সাব্যস্ত করছ
তা থেকে আমি মুক্ত । সুতরাং তোমরা সবাই মিলে আমার বিরুদ্ধে ষড়যন্ত্র
চালাও, অতঃপর আমাকে সামান্য অবকাশ দিওনা। আমি আল্লাহর উপর ভরসা
করেছি, যিনি আমার রাব্ব এবং তোমাদেরও রাব্ব; ভূ-পৃষ্ঠে যত বিচরণকারী
রয়েছে সবাই তাঁর মুষ্টিতে আবদ্ধ; নিশ্চয়ই আমার রাব্ব সরল পথে অবস্থিত।
(সূরা হুদ, ১১ : ৫৪-৫৬) ইবরাহীম (আঃ) স্বীয় কাওমকে বলেছিলেনঃ
أَفَرَعَيْتُمْ مَّا كُنْتُمْ تَعْبُدُونَ . أَنْتُمْ وَ آبَاؤُكُمُ الْأَقْدَمُوْنَ . فَإِنَّهُمْ عَدُوٌّ
لي إِلَّا رَبَّ الْعُلَمِينَ الَّذِي خَلَقَنِي فَهُوَ يَهْدِيْنِ
তোমরা কি তার সম্বন্ধে ভেবে দেখেছ যার পূজা করছ তোমরা এবং
তোমাদের পূর্ব-পুরুষরা? তারা সবাই আমার শত্রু, জগতসমূহের রাব্ব ব্যতীত।
তিনি আমাকে সৃষ্টি করেছেন, তিনিই আমাকে পথ প্রদর্শন করেন। (সূরা শু'আরা,