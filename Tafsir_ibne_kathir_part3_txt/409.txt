সূরা ৭: আ'রাফ,
৪০৯
পারা ৯
আদেশ কর। আমি ফাসেক বা
সত্যত্যাগীদের আবাসস্থান শীঘ্রই
তোমাদেরকে প্রদর্শন করাব।
سَأُورِيْكُمْ دَارَ الْفُسِقِينَ
মূসাকে (আঃ) আল্লাহর মনোনয়ন এবং ফলক প্রদান
এখানে আল্লাহ তা'আলা মূসাকে (আঃ) সম্বোধন করে বলেন: 'হে মূসা!
আমি তোমাকে রিসালাতের জন্য ও আমার সাথে বাক্যালাপের জন্য সমস্ত
লোকের মধ্য থেকে বেছে নিয়েছি।' তবে এখানে উল্লেখ করা যেতে পারে যে,
এতে কোনই সন্দেহ নেই যে, মুহাম্মাদ সাল্লাল্লাহু 'আলাইহি ওয়া সাল্লাম আদমের
(আঃ) সমস্ত সন্তানের সরদার বা নেতা। এ জন্যই আল্লাহ তা'আলা তাঁকে
খাতিমুল আম্বিয়া বানিয়েছেন। তাঁর শারীয়াত কিয়ামাত পর্যন্ত চালু থাকবে এবং
তাঁর উম্মাতের সংখ্যা সমস্ত নাবীর উম্মাতের সংখ্যা অপেক্ষা অধিক হবে। মর্যাদা
ও ফাযীলাতের দিক দিয়ে তাঁর পরে ইবরাহীম খলীলের (আঃ) স্থান। অতঃপর
মূসা ইব্‌ন ইমরান কালীমুল্লাহর (আঃ) স্থান। আল্লাহ তা'আলা মূসাকে (আঃ)
সম্বোধন করে বলেন:
فَخُذُ مَا آتَيْتُكَ আমি তোমাকে যে কালাম দান করেছি তা তুমি গ্রহণ কর
এবং সে জন্য কৃতজ্ঞতা প্রকাশ কর। আর যা সহ্য করার তোমার শক্তি নেই তা
যাঞ্চা করনা। এরপর সংবাদ দেয়া হচ্ছে যে, এই তাখতী বা ফলকে প্রত্যেক
বিষয়ের উপদেশ এবং প্রত্যেক হুকুমের ব্যাখ্যা বিদ্যমান রয়েছে। আল্লাহ
সুবহানাহু ওয়া তা'আলা তাতে উপদেশাবলী ও নির্দেশাবলী বিস্তারিতভাবে লিখে
দিয়েছিলেন এবং সমস্ত হারাম এবং হালালও নির্ধারণ করে দিয়েছিলেন। এই
ফলকের উপর তাওরাত লিখিত ছিল। আল্লাহ সুবহানাহু ওয়া তা'আলা বলেন :
وَلَقَدْ آتَيْنَا مُوسَى الْكِتَبَ مِنْ بَعْدِ مَا أَهْلَكْنَا الْقُرُوْنَ الْأُولَى بَصَابِرَ لِلنَّاسِ
আমিতো পূর্ববর্তী বহু মানব গোষ্ঠিকে বিনাশ করার পর মূসাকে দিয়েছিলাম
কিতাব, মানব জাতির জন্য জ্ঞান-বর্তিকা, পথ নির্দেশ ও দয়া স্বরূপ, যাতে তারা
উপদেশ গ্রহণ করে। (সূরা কাসাস, ২৮ ঃ ৪৩)
فَخُذُهَا بِقُوَّةٍ 'দৃঢ় হস্তে শক্তভাবে গ্রহণ কর' অর্থাৎ আনুগত্যের দৃঢ় সংকল্প
গ্রহণ কর এবং স্বীয় সম্প্রদায়কেও নির্দেশ দাও যে, তারা যেন, উত্তমরূপে এর
উপর আমল করে। সুফিয়ান ইব্‌ন উয়াইনাহ (রহঃ) বলেন, আবূ সা'দ (রহঃ)