সূরা ৭: আ'রাফ,
৩২০
পারা ৮
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'এরা হচ্ছে ঐ সব
লোক যাদের সাওয়াব ও পাপ সমান সমান ছিল। পাপগুলো তাদের জান্নাতে
প্রবেশের পথে প্রতিবন্ধক হয়েছে এবং সাওয়াবগুলি জাহান্নাম হতে রক্ষা করেছে।
এখন লোকগুলি সেই প্রাচীরের পাশেই অবস্থান করবে এবং আল্লাহ তা'আলার
ফাইসালা পর্যন্ত সেখানেই অবস্থান করবে।
সুদ্দী (রহঃ) বলেন, 'আল-আরাফ' নামকরণ এ জন্য করা হয়েছে যে, এর
বাসিন্দাদের দেখে চেনা যাবে। হুজাইফা (রাঃ), ইব্‌ন আব্বাস (রাঃ), ইন্ন
মাসউদ (রাঃ) এবং সালফে সালিহীনদের অনেকে বলেছেন যে, আরাফের
অধিবাসী হচ্ছে তারা যাদের পাপ ও সাওয়াবের পাল্লা হবে সমান সমান। ইন্ন
জারীর (রহঃ) বর্ণনা করেন যে, হুজাইফাকে (রাঃ) আরাফবাসী সম্পর্কে প্রশ্ন করা
হলে তিনি উত্তরে বলেন, আরাফবাসী হল ঐ ব্যক্তিবর্গ যারা পাপের কারণে
জান্নাতে প্রবেশ করা হতে বঞ্চিত হয়েছে, আবার কিছু সাওয়াব প্রাপ্তির কারণে
জাহান্নামের আগুন থেকেও রক্ষা পেয়েছে। ফলে তাদেরকে ঐ দেয়ালের মাঝে
আটকে দেয়া হয়েছে, যতক্ষণ না আল্লাহ তা'আলা তাদের ব্যাপারটি ফাইসালা
করেন। (তাবারী ১২/৪৫৩)
لَمْ يَدْخُلُوْهَا وَ هُمْ يَطْمَعُوْنَ এ আয়াতের ব্যাখ্যায় হাসান বাসরী (রহঃ) বলেন
: 'আল্লাহর শপথ! এই লোভ ও আশা তাদের অন্তরে শুধু সেই দয়া ও অনুগ্রহের
কারণে রয়েছে যা আল্লাহ তাদের অবস্থার উপর যুক্ত রেখেছেন। (আবদুর
রায্যাক ২/২৩০) কাতাদাহ (রহঃ) বলেন: তারা যে আশা রাখবে তা আল্লাহ
তাদেরকে জ্ঞাত করেও দিয়েছেন। (তাবারী ১২/৪৬৫) তিনি বলেনঃ
وَإِذَا صُرِفَتْ أَبْصَارُهُمْ تِلْقَاءَ أَصْحُبِ النَّارِ قَالُوا رَبَّنَا لَا تَجْعَلْنَا مَعَ الْقَوْمِ
الظَّلِمِينَ তারা জাহান্নামবাসীদেরকে দেখে বলবে, হে আল্লাহ! আমাদেরকে
তাদের অবস্থা থেকে রক্ষা করুন! যাহহাক (রহঃ) ইব্‌ন আব্বাস (রাঃ) থেকে
বর্ণনা করেন: আ'রাফবাসীরা জাহান্নামের অধিবাসীদের দিকে যখন তাকাবে
তখন তাদেরকে চিনতে পারবে। তাদের শাস্তির ভয়াবহতা দেখে আ'রাফবাসীরা
সাজদায় লুটিয়ে পড়বে এবং বলবে : হে আল্লাহ! তুমি আমাদেরকে ওখানে স্থান
দিওনা যেখানে তোমার অবাধ্যদের বাসিন্দা করেছ। (তাবারী ১২/৪৬৩)