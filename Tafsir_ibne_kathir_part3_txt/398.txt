--- OCR Start ---
সূরা ৭: আ'রাফ,
৩৯৮
পারা ৯
ج
قَالُوا يَمُوسَى ادْعُ لَنَا رَبَّكَ بِمَا عَهِدَ عِنْدَكَ لَبِنْ كَشَفْتَ عَنَّا الرِّجْزَ لَنُؤْمِنَنَّ
لَكَ وَنُرْسِلَنَّ مَعَكَ بَنِي إِسْمَاعِيلَ হে মূসা! এই শাস্তিকে সরিয়ে দাও, আমরা
ঈমান আনব এবং বানী ইসরাঈলকে মুক্ত করে দিব। মূসার (আঃ) দু'আয় ফড়িং
দূর হয়ে গেল। কিন্তু তথাপি তারা ঈমান আনলনা এবং বানী ইসরাঈলকেও ছেড়ে
দিলনা। বরং তারা ফসল ঘরে জমা করে রাখল এবং বলতে শুরু করল : ভয়
কিসের? শস্যের গুদাম বাড়ীতে বিদ্যমান রয়েছে। হঠাৎ গমের পোকার শাস্তি
তাদের উপর পতিত হল। এমন অবস্থা হল যে, কেহ দশ সের গম পেষণের জন্য
নিয়ে গেলে তিন সেরও বাকী থাকতনা। আবার তারা মূসার (আঃ) কাছে আযাব
সরানোর আবেদন করল এবং ঈমান আনার অঙ্গীকার করল। কিন্তু সেই تُمَّل
এর শাস্তি দূর হওয়ার পরেও তারা বিরোধিতা করতেই থাকল ।
কোন এক সময় মূসা (আঃ) ফির'আউনের সাথে মিলিত হয়েছিলেন এমন
সময় ব্যাঙয়ের ডাক শোনা গেল। তিনি ফির'আউনকে বললেন : তোমার উপর
ও তোমার কাওমের উপর এ কী শাস্তি! সে বলল: এতে ভয়ের কোনই কারণ
নেই। কিন্তু সন্ধ্যা হতে না হতেই জনগণের সারা দেহে ব্যাঙ লাফালাফি শুরু করে
দিল। কেহ কথা বলার জন্য মুখ খুললে ব্যাঙ তার মুখে প্রবেশ করত। পুনরায়
তারা ঐ শাস্তি অপসারণের জন্য মূসার (আঃ) নিকট আবেদন জানাল। কিন্তু সেই
শাস্তি দূর হওয়ার পরেও তারা ঈমান আনলনা ।
এরপর নাযিল হল রক্ত আযাব! তারা নদী থেকে বা কূপ থেকে পানি এনে
রাখলে তা রক্তে পরিণত হত। কোন পাত্রে রাখলেও সেই একই অবস্থা। পান করার
মত কোন পানি তাদের কাছে থাকতনা। ফির'আউনের কাছে লোকেরা এ অভিযোগ
করলে সে তাদেরকে বলল : তোমাদের উপর মূসা যাদু করেছে। তারা বললঃ
আমাদের উপর কে যাদু করল? আমাদের পাত্রে শুধু আমরা রক্তই পাচ্ছি! অথচ
আমরা নিজেরাই পাত্রগুলি পানি দ্বারা ভর্তি করে রাখছি। অতএব আবার তারা মূসার
(আঃ) কাছে এলো এবং ঐ আযাব দূর হলে ঈমান আনবে ও বানী ইসরাঈলকে তাঁর
সাথে পাঠিয়ে দিবে এই ওয়াদা করল। মূসার (আঃ) দু'আয় তখন ঐ শাস্তি দূর হয়ে
গেল। কিন্তু তবুও তারা ঈমানও আনলনা এবং বানী ইসরাঈলকে তাঁর সাথে
পাঠালনা। ইব্‌ন আব্বাস (রাঃ), সুদ্দী (রহঃ), কাতাদাহ (রহঃ) এবং পূর্ববর্তী
আলেমদের আরও কয়েকজন হতে অনুরূপ বর্ণনা বর্ণিত হয়েছে!
--- OCR End ---