--- OCR Start ---
সূরা ৮: আনফাল,
৫১৩
পারা ৯
কষ্টের সাথেইতো স্বস্তি আছে, অবশ্যই কষ্টের সাথে স্বস্তি আছে। (৯৪ : ৫-
৬) এ জন্যই সহীহ হাদীসে এসেছে যে, বদরের দিন নাবী সাল্লাল্লাহু 'আলাইহি
ওয়া সাল্লাম তাঁর জন্য নির্মিত বাংকারে (পরিখায়) আবূ বাকরের (রাঃ) সাথে
অবস্থান করছিলেন। ইতোমধ্যে নাবী সাল্লাল্লাহু 'আলাইহি ওয়া সাল্লামের উপর
তন্দ্রা ছেয়ে যায়। অতঃপর তিনি মুচকি হেসে তন্দ্রার ভাব কাটিয়ে উঠেন এবং
বলেন : 'হে আবূ বাকর (রাঃ)! সুসংবাদ গ্রহণ করুন। ঐ দেখুন, জিবরাঈল
(আঃ) ধূলিমলিন বেশে রয়েছেন!' অতঃপর তিনি বাংকার হতে বেরিয়ে এলেন
এবং পাঠ করলেনঃ
سَيُهْزَمُ الْجَمْعُ وَ يُوَلُّونَ الدُّبُرَ
এই দলতো শীঘ্রই পরাজিত হবে এবং পৃষ্ঠ প্রদর্শন করবে। (সূরা কামার, ৫৪
: ৪৫) (ফাতহুল বারী ৭/৩৬৪)
বদরের যুদ্ধের পূর্বক্ষণে বৃষ্টি দ্বারা
মুসলিমদের যুদ্ধস্থলে অবস্থান সুদৃঢ় করা হয়েছিল
ইরশাদ হচ্ছে : وَيُنَزِّلُ عَلَيْكُمْ مِنَ السَّمَاءِ مَاءً তিনি (আল্লাহ) তোমাদের
উপর আকাশ হতে বৃষ্টি বর্ষণ করলেন। আলী ইব্‌ন আবী তালহা (রহঃ) ইন
আব্বাস (রাঃ) হতে বর্ণনা করেন যে, তিনি বলেন, বদরে যেখানে নাবী সাল্লাল্লাহু
'আলাইহি ওয়া সাল্লাম অবতরণ করেছিলেন সেখানে মুশরিকরা বদর মাইদানের
পানি দখল করে নিয়েছিল এবং মুসলিম ও পানির মাঝখানে তারা প্রতিবন্ধক রূপে
দাঁড়িয়েছিল। মুসলিমরা দুর্বলতাপূর্ণ অবস্থানে ছিলেন। ঐ সময় শাইতান
মুসলিমদের অন্তরে কুমন্ত্রণা দিতে শুরু করে। সে তাদেরকে বলে, 'তোমরা
নিজেদেরকে বড়ই আল্লাহওয়ালা মনে করছ। আর তোমাদের মধ্যে স্বয়ং রাসূল
সাল্লাল্লাহু 'আলাইহি ওয়া সাল্লামও বিদ্যমান রয়েছেন। পানির উপর দখলতো
মুশরিকদের রয়েছে। আর তোমরা পানি থেকে এমনভাবে বঞ্চিত রয়েছ যে,
নাপাক অবস্থায়ই সালাত আদায় করছ!' তখন আল্লাহ তা'আলা প্রচুর বারি বর্ষণ
করলেন। মুসলিমরা পানি পান করলেন এবং পবিত্রতাও অর্জন করলেন। মহান
আল্লাহ শাইতানের কুমন্ত্রণাও খাটো করে দিলেন। পানির কারণে মুসলিমদের
দিকের বালু জমে শক্ত হয়ে গেল। ফলে জনগণের ও পশুগুলোর চলাফিরার
সুবিধা হল। আল্লাহ তা'আলা স্বীয় নাবী সাল্লাল্লাহু 'আলাইহি ওয়া সাল্লাম ও
মু'মিনদেরকে এক হাজার মালাক/ফেরেস্তা দ্বারা সাহায্য করলেন। জিবরাঈল
--- OCR End ---