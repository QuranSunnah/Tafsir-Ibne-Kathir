সূরা ৮: আনফাল,
৫৮৯
পারা ১০
সাল্লাল্লাহু 'আলাইহি ওয়া সাল্লাম! তাদের ঘাড় থেকে মাথা বিচ্ছিন্ন করা হোক।
রাসূলুল্লাহ সাল্লাল্লাহু 'আলাইহি ওয়া সাল্লাম এবারও মুখ ফিরিয়ে নিলেন এবং
পুনরায় ঐ একই কথা বললেন। এবার আবূ বাকর সিদ্দীক (রাঃ) দাঁড়িয়ে গিয়ে
আরয করলেন : 'হে আল্লাহর রাসূল সাল্লাল্লাহু 'আলাইহি ওয়া সাল্লাম! আমার
মত এই যে, আপনি তাদেরকে ক্ষমা করে দিন এবং তাদের নিকট থেকে মুক্তিপণ
আদায় করুন।' এ কথা শুনে রাসূলুল্লাহ সাল্লাল্লাহু 'আলাইহি ওয়া সাল্লামের
চেহারা থেকে চিন্তার লক্ষণ দূর হয়। তিনি সাধারণ ক্ষমা ঘোষণা করেন এবং
মুক্তিপণ নিয়ে সকলকেই মুক্ত করে দেন। তখন মহামহিমান্বিত আল্লাহ এ আয়াত
(৮: ৬৭) অবতীর্ণ করেন। (আহমাদ ৩/২৪৩) মহান আল্লাহ বলেনঃ
$$لَوْلَا كِتَبٌ مِّنَ اللهِ سَبَقَ لَمَسَّكُمْ فِيْمَا أَخَذْتُمْ عَذَابٌ عَظِيمٌ$$
কিতাবে প্রথম থেকেই যদি তোমাদের জন্য গানীমাতের মাল হালাল রূপে
লিপিবদ্ধ না করা হত এবং 'বর্ণনা করে দেয়ার পূর্বে আমি শাস্তি প্রদান করিনা'
এটা যদি আমার নীতি না হত তাহলে যে ফিদইয়া বা মুক্তিপণ তোমরা গ্রহণ
করেছ তার কারণে আমি তোমাদেরকে কঠিন শাস্তি প্রদান করতাম। এভাবেই
আল্লাহ তা'আলা ফাইসালা করে রেখেছিলেন যে, কোন বদরী সাহাবীকে তিনি
শাস্তি দিবেননা। তাদের জন্য ক্ষমা লিপিবদ্ধ করে দেয়া হয়েছে। উম্মুল কিতাবে
তোমাদের জন্য গানীমাতের মাল হালাল বলে লিখে দেয়া হয়েছে। সুতরাং
গানীমাতের মাল তোমাদের জন্য হালাল ও পবিত্র। ইচ্ছামত তোমরা তা খাও,
পান কর এবং নিজেদের কাজে লাগাও।' পূর্বেই এটা লিখে দেয়া হয়েছিল যে,
এই উম্মাতের জন্য এটা হালাল। এটাই ইন জারীরের (রহঃ) নিকট পছন্দনীয়
উক্তি। আল আউফী (রহঃ) বলেন যে, ইব্‌ন আব্বাসও (রাঃ) অনুরূপ মন্তব্য
করেছেন। আবূ হুরাইরাহ (রাঃ), ইবন মাসউদ (রাঃ), সাঈদ ইব্‌ন যুবাইর
(রহঃ), 'আতা (রহঃ), হাসান বাসরী (রহঃ), কাতাদাহ (রহঃ) এবং আল
আমাশও (রহঃ) অনুরূপ বলেছেন বলে জানা যায়। (তাবারী ১৪/৬৫-৬৯)
আর সহীহ বুখারী ও সহীহ মুসলিমেও এর সাক্ষ্য মিলে। যাবির ইন্ন
আবদুল্লাহ (রাঃ) হতে বর্ণিত আছে, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন : 'আমাকে এমন পাঁচটি জিনিস প্রদান করা হয়েছে যা আমার পূর্বে অন্য
কোন নাবীকে প্রদান করা হয়নি। (১) এক মাসের পথ পর্যন্ত ভয় ও প্রভাব দ্বারা
বিজয়ী হওয়ার ব্যাপারে আমাকে সাহায্য করা হয়েছে। (২) যমীনকে আমার জন্য
মাসজিদ ও পবিত্র বানানো হয়েছে। (৩) গানীমাতের মাল আমার জন্য হালাল
করা হয়েছে যা আমার পূর্বে আর কারও জন্য হালাল ছিলনা। (৪) আমাকে