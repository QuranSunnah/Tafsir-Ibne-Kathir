সূরা ৭: আ'রাফ,
৪২৮
পারা ৯
বাড়ী পৌঁছলেন যে তাওরাতের জ্ঞান রাখত। তার ছেলে মৃত্যুশয্যায় শায়িত ছিল।
ছেলেটি ছিল নব যুবক এবং সৌন্দর্যের অধিকারী। ইয়াহুদীটি তার ছেলের পাশে
বসে তাওরাত পাঠ করছিল। রাসূলুল্লাহ সাল্লাল্লাহু 'আলাইহি ওয়া সাল্লাম ঐ
ইয়াহুদীকে জিজ্ঞেস করলেন : 'তাওরাত অবতীর্ণকারীর শপথ! সত্য করে বলত,
এতে আমার নাবুওয়াতের কোন সংবাদ আছে কি নেই?' সে মাথা নেড়ে উত্তর দিল
: 'না।' তখন তার মরণাপন্ন ছেলেটি বলে উঠল : 'তাওরাত অবতীর্ণকারীর শপথ!
আমাদের কিতাবে আপনার গুণাবলী ও নাবুওয়াতের সংবাদ বিদ্যমান রয়েছে এবং
আমি সাক্ষ্য দিচ্ছি যে, আপনি আল্লাহর রাসূল।' অতঃপর ছেলেটি মারা গেল।
তখন রাসূলুল্লাহ সাল্লাল্লাহু 'আলাইহি ওয়া সাল্লাম বললেন : এই ইয়াহুদীকে
(পিতাকে) তার কাছ থেকে সরিয়ে নাও এবং তোমাদের মুসলিম ভাইয়ের
(দাফনের) ব্যবস্থা কর। তারপর রাসূল সাল্লাল্লাহু 'আলাইহি ওয়া সাল্লাম উপস্থিত
থেকে তার কাফন ও জানাযার সালাতের ব্যবস্থা করলেন। (আহমাদ ৫/৪১১)
আনাস (রাঃ) থেকে বর্ণিত অপর একটি সহীহ হাদীস থেকেও এর সত্যতার প্রমাণ
পাওয়া যায়। (ফাতহুল বারী ৩/২৫৯)
ইন জারীর (রহঃ) বর্ণনা করেছেন, 'আতা ইব্‌ন ইয়াসার (রহঃ) বলেনঃ
'আমি আবদুল্লাহ ইব্‌ন আমরের (রাঃ) সাথে সাক্ষাৎ করি এবং তাওরাতে
রাসূলুল্লাহ সাল্লাল্লাহু 'আলাইহি ওয়া সাল্লাম সম্পর্কে যে ভবিষ্যদ্বাণী রয়েছে তা
জিজ্ঞেস করি। তিনি উত্তরে বললেন : 'হ্যাঁ, আল্লাহর শপথ! তাওরাতে তাঁর
গুণাবলীর এরূপই বর্ণনা রয়েছে যেরূপ কুরআনে রয়েছে।' আল্লাহ সুবহানাহু ওয়া
তা'আলা বলছেনঃ
إِنَّا أَرْسَلْتُكَ شَاهِدًا وَمُبَشِّرًا وَنَذِيرًا
আমি তোমাকে প্রেরণ করেছি সাক্ষী রূপে, সুসংবাদ দাতা ও সতর্ককারী
রূপে। (সূরা ফাত্‌হ, ৪৮ : ৮) তদ্রূপ তাওরাতেও রয়েছে, 'তুমি আমার বান্দা ও
রাসূল। তোমার নাম মুতাওয়াক্কিল, তুমি কঠোরও নও এবং সংকীর্ণমনাও নও।
(তাবারী ১৩/১৬৪) ইমাম বুখারীও (রহঃ) আবদুল্লাহ ইব্‌ন আমর (রাঃ) হতে এ
হাদীসটি বর্ণনা করেছেন। (ফাতহুল বারী ৪/৪০২) আল্লাহ তা'আলা তোমাকে ঐ
পর্যন্ত নিজের কাছে আহ্বান করবেননা যে পর্যন্ত না তুমি ভুল পথে পরিচালিত
কাওমকে সোজা পথে পরিচালিত করতে পার। আর যে পর্যন্ত না তারা ঈমান
আনে এবং তাদের অন্তর থেকে পর্দা উঠে যায়, কান শ্রবণকারী ও চক্ষু দর্শনকারী
হয়।' অতঃপর কা'বের (রহঃ) সাথে 'আতার (রাঃ) সাক্ষাৎ হলে তাকেও তিনি
এই প্রশ্ন করেন। তিনি যা বর্ণনা করেন তাতে একটি অক্ষরেরও গরমিল হয়নি।