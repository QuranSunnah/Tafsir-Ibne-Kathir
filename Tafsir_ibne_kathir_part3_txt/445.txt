--- OCR Start ---
সূরা ৭: আ'রাফ,
৪৪৫
পারা ৯
1393 فَخَلَفَ مِنْ بَعْدِهِمْ خَلْفٌ وَرِثُوا الْكِتُبَ يَأْخُذُونَ عَرَضَ هُذَا الْأَدْنَى
তাদের অযোগ্য উত্তরসুরীরা একের পর এক তাদের স্থলাভিষিক্ত হয় এবং তারা
কিতাবেরও উত্তরাধিকারী হয়ে এই নিকৃষ্ট দুনিয়ার স্বার্থাবলী করায়ত্ত করে। এই
স্থলাভিষিক্ত লোকদের মধ্যে কোনই মঙ্গল নিহিত নেই, তারা শুধু নিজেরাই
তাওরাত পাঠ করার ওয়ারিস হয়। অপরকে তারা পাঠ করায়নি। মুজাহিদ (রহঃ)
বলেন যে, তারা হারাম ও হালালের মোটেই পরওয়া করেনা। দুনিয়ার হারাম বস্তু
তারা গ্রহণ করে এবং পরে তারা আল্লাহর নিকট ক্ষমা প্রার্থনাও করে। কিন্তু
আবার যখন দুনিয়ার কোন সম্পদ তাদের সামনে আসে তখন তারা ঐদিকে পা
বাড়িয়ে দেয়। (তাবারী ১৩/২১২) কাতাদাহ (রহঃ) বলেন: আল্লাহর শপথ! এরা
অতি নিকৃষ্ট উত্তরসুরী। নাবীগণের পরে এরাইতো ছিল তাওরাত ও ইঞ্জীলের
উত্তরাধিকারী। আর আল্লাহ তা'আলা কিতাবে তাদের কাছে অঙ্গীকারও
নিয়েছিলেন। অন্য জায়গায় ইরশাদ হচ্ছেঃ
فَخَلَفَ مِنْ بَعْدِهِمْ خَلْفٌ أَضَاعُوا الصَّلوةَ
তাদের পরে এলো অপদার্থ পরবর্তীরা; তারা সালাত নষ্ট করল। (সূরা
মারইয়াম, ১৯ : ৫৯) দুনিয়া কামাইয়ের কোন সুযোগ এলে তখন তারা (হারাম-
হালাল) কিছুই দেখেনা। কোন জিনিসই তাদেরকে পাপ কাজ থেকে বিরত
রাখতে পারেনা। যা পায় তা'ই খায়। না হালালের কোন পরওয়া করে, আর না
হারামের প্রতি কোন লক্ষ্য রাখে। (তাবারী ১৩/২১৩)
সুদ্দী (রহঃ) বর্ণনা করেন : বানী ইসরাঈলরা যখন কোন বিচারক নিয়োগ
করত, সেই বিচারক লোকদের কাছ থেকে ঘুষ খেত। তাদের ভিতর যাকে উত্তম
মনে করা হত তার কাছ থেকে এই প্রতিশ্রুতি নেয়া হত যে, সে ঘুষ গ্রহণ
করবেনা। কিন্তু যখন তাকে ঘুষ নেয়ার কারণে জবাবদিহি করা হত : কি ব্যাপার!
বিচার কাজের জন্য তুমি কেন ঘুষ নিচ্ছ? তখন সে উত্তরে বলত : এ ব্যাপারে
আল্লাহ আমাকে ক্ষমা করবেন। সুতরাং তখন অন্যান্য লোকেরা তার এ কাজের
জন্য তিরস্কার করত। অতঃপর সে যখন মারা যেত অথবা অন্য লোককে যদি
তার স্থলাভিষিক্ত করা হত তখন সেও তার পূর্বসুরীর মত ঘুষ খেত। তাই আল্লাহ
সুবহানাহু ওয়া তা'আলা বলেন যে, অন্য পক্ষ (যারা ঘুষ খাওয়ার জন্য তিরস্কার
করে) যদি দুনিয়ার সম্পদ কুক্ষিগত করার সুযোগ পেত তাহলে তারাও তা
করত। (তাবারী ১৩/২১৩) আল্লাহ সুবহানাহু ওয়া তা'আলা বলেনঃ
--- OCR End ---