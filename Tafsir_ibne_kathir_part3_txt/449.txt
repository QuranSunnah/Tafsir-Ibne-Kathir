--- OCR Start ---
সূরা ৭: আ'রাফ,
৪৪৯
পারা ৯
তুমি একনিষ্ঠ হয়ে নিজেকে দীনের উপর প্রতিষ্ঠিত কর। আল্লাহর প্রকৃতির
অনুসরণ কর, যে প্রকৃতি অনুযায়ী তিনি মানুষ সৃষ্টি করেছেন; আল্লাহর সৃষ্টির কোন
পরিবর্তন নেই। (সূরা রূম, ৩০ : ৩০) আবূ হুরাইরাহ (রাঃ) হতে বর্ণিত,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: প্রত্যেক সন্তান স্বীয় ইসলামী
মাযহাবের উপর সৃষ্ট হয়ে থাকে। কিন্তু তার মাতা-পিতা তাকে ইয়াহুদী, খৃষ্টান
এবং মাজুসী বানিয়ে দেয়। যেমন চতুস্পদ জন্তু ভাল ও নিখুঁতভাবেই সৃষ্ট হয়,
কোনটি কি কানকাটা রূপে সৃষ্ট হয়? (ফাতহুল বারী ৩/২৯০, মুসলিম ৪/২০৪৭)
ইমাম মুসলিম (রহঃ) আইয়ায ইব্‌ন হিমার (রাঃ) থেকে বর্ণনা করেন, রাসূল
সাল্লাল্লাহু 'আলাইহি ওয়া সাল্লাম বলেছেন, আল্লাহ তা'আলা বলেন: আমি আমার
বান্দাদেরকে একাত্মবাদের উপর সৃষ্টি করেছি, কিন্তু ইবলীস শাইতান এসে আমি
যা তাদের জন্য বৈধ করেছি তা অবৈধ করে তাদেরকে ধর্ম থেকে বিপথে নিয়ে
যায়। (হাদীস নং ৪/২১৯৭)
হাদীসসমূহে বর্ণিত আছে যে, আদমের (আঃ) পৃষ্ঠদেশ হতে তার সন্তানদেরকে
বের করা হয় এবং তাদেরকে ডানদিক ওয়ালা ও বামদিক ওয়ালা বানানো হয়।
আর তাদের নিকট থেকে সাক্ষ্য নেয়া হয় যে, আল্লাহই তাদের রাব্ব।
আনাস ইবন মালিক (রাঃ) বলেছেন, কিয়ামাতের দিন একজন জাহান্নামীকে
জিজ্ঞেস করা হবে : যদি তুমি যমীনের সবকিছুর মালিক হয়ে যাও তাহলে এ
সবকিছু মুক্তিপণ হিসাবে দিয়েও কি তুমি জাহান্নাম থেকে মুক্তি লাভ করতে
চাবে? সে উত্তরে বলবে : হ্যাঁ। তখন আল্লাহ তা'আলা বলবেন : 'আমিতো
তোমার কাছে এর চেয়ে অনেক কম চেয়েছিলাম! আমি আদমের (আঃ) পৃষ্ঠদেশ
থেকেই তোমার কাছে অঙ্গীকার নিয়েছিলাম যে, তুমি আমার সাথে অন্য
কেহকেও শরীক করবেনা। কিন্তু তুমি শরীক করেছিলে। (আহমাদ ৩/১২৭,
ফাতহুল বারী ৬/৪১৯, মুসলিম ৪/২১৬০)
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : যখন আদমের (আঃ) পৃষ্ঠদেশ হতে তাঁর সন্তানগুলি
বেরিয়ে আসে যাদেরকে কিয়ামাত পর্যন্ত সৃষ্টি করা হবে। প্রত্যেকের কপালে
একটা করে আলোর ব্যবস্থা করেন যা চমকাচ্ছিল। সমস্ত সন্তানকে আদমের
(আঃ) সামনে পেশ করা হয়। আদম (আঃ) জিজ্ঞেস করেন : হে আমার রাব্ব!
এরা কারা? তিনি উত্তরে বলেন : এরা তোমারই বংশধর। আদম (আঃ) দেখতে
পেলেন যে, একটি লোকের চেহারায় ঔজ্জ্বল্য খুবই বেশি ছিল। তিনি আবার
জিজ্ঞেস করলেন, হে আমার রাব্ব! ইনি কে? আল্লাহ উত্তর দিলেন : বহু যুগ পরে
--- OCR End ---