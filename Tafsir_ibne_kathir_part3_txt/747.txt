সূরা ৯: তাওবাহ,
৭৪৭
পারা ১১
হাসান বাসরী (রহঃ) এবং কাতাদাহ (রহঃ) বলেন যে, আল্লাহ তা'আলা যখন তাঁর
বান্দাদের সাথে বেচাকেনা করলেন তখন তিনি তাদের খিদমাতের বিনিময়ে বিরাট
ও উচ্চমূল্য প্রদান করলেন। শিমর ইবন আতিয়্যা (রহঃ) বলেন যে, এমন কোন
মুসলিম নেই যার স্কন্ধে আল্লাহর অঙ্গীকার ও চুক্তি নেই, যা সে পূর্ণ করে এবং যার
উপর সে মৃত্যুবরণ করে। অতঃপর তিনি উপরোক্ত আয়াতটি পাঠ করেন। (তাবারী
১৪/৪৯৯) এ জন্যই বলা হয় যে, যে ব্যক্তি আল্লাহর পথে জিহাদে যোগ দিল সে
যেন আল্লাহর সাথে বেচাকেনা করল। আল্লাহ তা'আলার উক্তি :
$$ يُقَاتِلُونَ فِي سَبِيْلِ اللَّهِ فَيَقْتُلُونَ وَيُقْتَلُوْنَ $$ তারা আল্লাহর পথে যুদ্ধ করে,
অতঃপর হয় হত্যা করে না হয় নিহত হয়। সর্বাবস্থায়ই তাদের জন্য জান্নাত
অবধারিত রয়েছে। সহীহ বুখারী ও সহীহ মুসলিমে এসেছে: 'যে ব্যক্তি আল্লাহর
পথে যুদ্ধের জন্য বের হয়, আর এই বের হওয়ার পেছনে একমাত্র উদ্দেশ্য হচ্ছে
তাঁর পথে জিহাদ করা এবং তাঁর রাসূলদের সত্যতা প্রমাণ করা, এ অবস্থায়ই
যদি তার মৃত্যু হয় তাহলে আল্লাহ তাকে জান্নাতে প্রবেশ করাবেন। আর যদি
মারা না যান তাহলে আল্লাহ এই দায়িত্বভার গ্রহণ করেছেন যে, সে যেখান থেকে
বের হয়েছে সেখানে তাকে তার লাভকৃত গানীমাতের মালসহ পৌঁছে দিবেন।'
(ফাতহুল বারী ৬/২৫৪, মুসলিম ৩/১৪৯৬)
$$ وَعْدًا عَلَيْهِ حَقًّا فِي التَّوْرَاةِ وَالْإِنْجِيلِ وَالْقُرْآنِ $$ তা'আলার এই উক্তিটি তাঁর ওয়াদার গুরুত্ব হিসাবে করা হয়েছে। বলা হচ্ছে যে,
তিনি নিজের পবিত্র সত্তার উপর এটা ফার্য করে নিয়েছেন এবং তাঁর রাসূলদের
উপর তাঁর এই ওয়াদার অহীও পাঠিয়েছেন, যা মূসার (আঃ) উপর অবতারিত
কিতাব তাওরাতে লিপিবদ্ধ আছে এবং ঈসার (আঃ) উপর অবতারিত কিতাব
ইঞ্জীলেও লিখিত রয়েছে, আর মুহাম্মাদুর রাসূলুল্লাহ সাল্লাল্লাহু 'আলাইহি ওয়া
সাল্লামের উপর অবতারিত কিতাব আল কুরআনে লিখা আছে। তাঁদের সবারই
উপর আল্লাহর দুরুদ ও সালাম বর্ষিত হোক। মহান আল্লাহর উক্তি:
$$ وَ مَنْ أَوْفَى بِعَهْدِهِ مِنَ اللَّهِ $$ আর কে হতে পারে? কেননা তিনি কখনও ওয়াদা ভঙ্গ করেননা। যেমন তিনি
অন্য জায়গায় বলেন:
$$ وَ مَنْ أَصْدَقُ مِنَ اللَّهِ حَدِيثًا $$