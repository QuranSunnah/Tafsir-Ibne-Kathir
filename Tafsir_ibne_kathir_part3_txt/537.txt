--- OCR Start ---
সূরা ৮: আনফাল,
৫৩৭
পারা ৯
আহ্বান করেছেন জেনে আমিও সভায় হাযির হয়েছি, যেন আপনারা আমার
উপদেশ ও সৎ পরামর্শ থেকে বঞ্চিত না হন।' তখন কুরাইশ নেতৃবর্গ তাকে
অভিনন্দন জানালো। সে তাদেরকে বলল: 'আপনারা এই লোকটির (মুহাম্মাদ
সাঃ) ব্যাপারে অত্যন্ত ধীর-স্থিরভাবে চিন্তা-ভাবনা ও তাদবীরের সাথে কাজ
করুন। নতুবা খুব সম্ভব সে আপনাদের উপর প্রভাব বিস্তার করবে।' সুতরাং
একজন মত প্রকাশ করল : 'তাকে বন্দী করা হোক, শেষ পর্যন্ত সে বন্দী
অবস্থায়ই ধ্বংস হয়ে যাবে, যেমন ইতোপূর্বে কবি যুহাইর ও নাবেগাকে বন্দী করা
হয়েছিল এবং ঐ অবস্থায়ই তারা ধ্বংস হয়ে গেছে; এওতো একজন কবি।' এ
কথা শুনে ঐ অভিশপ্ত নাজদী বৃদ্ধ চীৎকার করে বলে উঠল : 'আমি এতে কখনই
একমত নই। আল্লাহর শপথ! তার প্রভু তাকে সেখান থেকে বের করে নিবে।
ফলে সে তার সঙ্গীদের কাছে ফিরে যাবে। অতঃপর সে তোমাদের উপর আক্রমণ
চালিয়ে তোমাদের সবকিছু ছিনিয়ে নিবে এবং তোমাদেরকে তোমাদের শহর
থেকে বের করে দিবে।' লোকেরা তার এ কথা শুনে বলল: 'এ বৃদ্ধ সত্য কথা
বলেছেন। অন্য মত পেশ করা হোক।'
অন্য একজন তখন বলল : 'তাকে দেশ থেকে বের করে দেয়া হোক,
তাহলেই তোমরা শান্তি পাবে। সে যখন এখানে থাকবেই না তখন তোমাদের
আর ভয় কিসের? তার সম্পর্ক তোমাদের ছাড়া অন্য কারও সাথে থাকবে।' তার
এ কথা শুনে ঐ বৃদ্ধ বলল: 'আল্লাহর শপথ! এ মতও সঠিক নয়। সে যে
মিষ্টভাষী তা কি তোমাদের জানা নেই। সে মধু মাখানো কথা দ্বারা মানুষের মন
জয় করে নিবে। তোমরা যদি এই কাজ কর তাহলে সে আরাবের বাইরে গিয়ে
সারা আরাববাসীকে একত্রিত করবে। তারা সবাই সম্মিলিতভাবে তোমাদের উপর
হামলা করবে এবং তোমাদেরকে তোমাদের দেশ থেকে তাড়িয়ে দিবে। আর
তোমাদের সম্ভ্রান্ত লোকদেরকে হত্যা করবে।' লোকেরা বলল: 'তিনি সঠিক
কথাই বলেছেন। অন্য একটি মত পেশ করা হোক।'
তখন আবূ জাহল বলল: 'আমি একটা পরামর্শ দিচ্ছি। তোমরা চিন্তা করে
দেখলে বুঝতে পারবে যে, এর চেয়ে উত্তম মত আর হতে পারেনা। প্রত্যেক
গোত্র থেকে তোমরা একজন করে যুবক বেছে নাও যারা হবে বীর পুরুষ ও
সম্ভ্রান্ত। সবারই কাছে তরবারী থাকবে। সবাই সম্মিলিতভাবে হঠাৎ করে তাকে
তরবারী দ্বারা আঘাত করবে। যখন সে মারা যাবে তখন সকল গোত্রের
লোকেরাই তাকে হত্যা করার ব্যাপারে যুক্ত থাকবে। এটা কখনও সম্ভব হবেনা
যে, বানু হাশিমের একটি গোত্র সমস্ত গোত্রের বিরুদ্ধে যুদ্ধ করে। বাধ্য হয়ে বানু
--- OCR End ---