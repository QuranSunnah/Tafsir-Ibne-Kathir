--- OCR Start ---
সূরা ৯ : তাওবাহ,
৬০৫
পারা ১০
পারবেনা, আর (হে নাবী!) এই
কাফিরদেরকে যন্ত্রণাদায়ক শাস্তি
র সুসংবাদ দাও।
الَّذِينَ كَفَرُوا بِعَذَابٍ أَلِيمٍ
আল্লাহ তা'আলা বলেন : আল্লাহ ও তাঁর রাসূলের পক্ষ থেকে ঘোষণা দেয়া
হয়েছে এবং এটা হয়েছে আবার বড় হাজ্জের দিন অর্থাৎ কুরবানীর ঈদের দিন, যা
হাজ্জের সমস্ত দিন অপেক্ষা বড় ও উত্তম। ঐ ঘোষণা এই যে, আল্লাহ ও তাঁর
রাসূল সাল্লাল্লাহু 'আলাইহি ওয়া সাল্লাম মুশরিকদের থেকে দায়িত্বমুক্ত, অসন্তুষ্ট ও
পৃথক। তবে হে মুশরিকের দল! এখনও যদি তোমরা পথভ্রষ্টতা, শির্ক এবং
দুষ্কার্য পরিত্যাগ কর তাহলে তা তোমাদের পক্ষে উত্তম হবে।
وَإِنْ تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِي اللَّهِ
এবং পথভ্রষ্টতার উপরই প্রতিষ্ঠিত থাক তাহলে তোমরা আল্লাহর আয়ত্তের বাইরে
এখনও নও এবং ভবিষ্যতেও থাকবেনা। আর তোমরা আল্লাহকে অক্ষম করতে
পারবেনা। তিনি তোমাদের উপর পূর্ণ ক্ষমতাবান। তিনি কাফিরদেরকে দুনিয়ায়ও
শাস্তি প্রদান করবেন এবং পরকালেও আযাবে নিপতিত করবেন।
আবূ হুরাইরাহ (রাঃ) বলেন: 'কুরবানীর দিন (১০ যিলহাজ্জ) আবূ বাকর
(রাঃ) আমাকে লোকদের মধ্যে ঐ কথা প্রচার করতে পাঠালেন যার জন্য তিনি
প্রেরিত হয়েছিলেন। আমি ঘোষণা করে দিলাম : এই বছরের পর কোন মুশরিক
যেন হাজ্জ করতে না আসে এবং কেহ যেন উলঙ্গ হয়ে বাইতুল্লাহ তাওয়াফ না
করে। হুমাইদ (রহঃ) বর্ণনা করেন : অতঃপর রাসূলুল্লাহ সাল্লাল্লাহু 'আলাইহি
ওয়া সাল্লাম আলীকে (রাঃ) পাঠান যে, তিনি যেন জনগণের মধ্যে সূরা তাওবাহ
প্রচার করেন। আবূ হুরাইরাহ (রাঃ) বলেনঃ সুতরাং তিনি মিনায় আমাদের সাথে
ঈদের দিন ঐ আহকামই প্রচার করেন। (ফাতহুল বারী ৮/১৬৮)
অন্য এক হাদীসে আবূ হুরাইরাহ (রাঃ) থেকে বর্ণিত আছে যে, তিনি বলেন :
কুরবানীর দিন আবূ বাকর (রাঃ) আরও কয়েকজন ঘোষনাকারীর সাথে আমাকে
মিনায় এই ঘোষনা দিতে পাঠালেন যে, পরবর্তী বছর থেকে কোন মূর্তি পূজককে
হাজ্জ পালন করতে দেয়া হবেনা এবং কোন বস্ত্রহীন লোককে কা'বার চারিদিকে
প্রদক্ষিণ করার অনুমতি দেয়া হবেনা। ঐ বছর আবূ বাকর (রাঃ) হাজ্জ কাফিলার
নেতৃত্ব দিয়েছিলেন এবং পরের বছর অর্থাৎ বিদায় হাজ্জের বছর যখন রাসূল
সাল্লাল্লাহু 'আলাইহি ওয়া সাল্লাম হাজ্জ পালন করেন তখন মুশরিকদের কেহ হাজ্জ
পালন করেনি। (ফাতহুল বারী ৮/১৬৮)
--- OCR End ---