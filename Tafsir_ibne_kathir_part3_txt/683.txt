সূরা ৯: তাওবাহ,
৬৮৩
পারা ১০
সাল্লাল্লাহু 'আলাইহি ওয়া সাল্লাম! দু'টিতো একই।' তিনি বললেন: 'না, 'নাসমা'
আযাদ করার অর্থ এই যে, তুমি একাই কোন গোলাম আযাদ করবে। আর গর্দান
মুক্ত করার অর্থ এই যে, তুমি ওর মূল্য পরিশোধের ব্যাপারে সাহায্য করবে।'
(আহমাদ ৪/২৯৯)
(৬)  الْغُرِمِينَ দেনাদার: বিভিন্ন প্রকারের দেনাদার রয়েছে। যেমন কেহ
মানুষের মাঝে বিবাদ মিটিয়ে দিতে গিয়ে দেনাদার হয়েছে, আবার কেহ অন্যের
ঋণের যামীন হতে গিয়ে তা নির্দিষ্ট সময়ে পরিশোধ না করায় যামীনদারকে ঐ
ঋণের টাকা প্রদান করতে হয়েছে। অথবা এমন দেনাদার যার ধারের টাকা
সম্পূর্ণ পরিশোধ করার ক্ষমতা নেই। এ ধরনের লোকদের যাকাতের টাকা
পাওয়ার হক রয়েছে।
কাবিসাহ ইব্‌ন মুখারিক আল হিলালী (রাঃ) বলেন, আমি অন্যের (ঋণের)
বোঝা নিজের ঘাড়ে নিয়ে ফেলেছিলাম। অতঃপর আমি রাসূলুল্লাহ সাল্লাল্লাহু
'আলাইহি ওয়া সাল্লামের কাছে হাযির হয়ে এ ব্যাপারে আবেদন নিবেদন করি।
তিনি বলেন : 'অপেক্ষা কর, আমার কাছে সাদাকাহর (যাকাতের) মালামাল এলে
তা থেকে তোমাকে প্রদান করব।' এরপর তিনি বলেন: 'হে কাবিসাহ! জেনে
রেখ যে, তিন প্রকার লোকের জন্যই শুধু যাঞ্চা করা হালাল। এক হচ্ছে যামিন
ব্যক্তি যার জামানতের অর্থ পূরা না হওয়া পর্যন্ত তার জন্য যাঞ্চা করা জায়িয।
দ্বিতীয় হচ্ছে ঐ ব্যক্তি যার সম্পদ কোন দৈব দুর্বিপাকে নষ্ট হয়ে গেছে, তার
জন্যও যাঞ্চা করা জায়িয যে পর্যন্ত না তার স্বচ্ছলতা ফিরে আসে। তৃতীয় হচ্ছে
ঐ ব্যক্তি যাকে দারিদ্রতায় পেয়ে বসেছে এবং তার কাওমের তিনজন বিবেকবান
লোক সাক্ষ্য দেয় যে, নিঃসন্দেহে অমুক ব্যক্তির দরিদ্র অবস্থায় দিন কাটে। তার
জন্যও ভিক্ষা করা জায়িয যে পর্যন্ত না সে কোন আশ্রয় লাভ করে এবং তার
জীবিকার ব্যবস্থা হয়ে যায়। এই তিন প্রকারের লোক ছাড়া অন্যান্যদের জন্য
ভিক্ষা হারাম। যদি তারা ভিক্ষা করে কিছু খায় তাহলে অবৈধ উপায়ে হারাম
খাবে।' (মুসলিম ২/৭২২)
আবূ সাঈদ (রাঃ) হতে বর্ণিত আছে যে, নাবী সাল্লাল্লাহু 'আলাইহি ওয়া
সাল্লামের যুগে এক লোক একটি বাগান খরিদ করে। প্রাকৃতিক দুর্যোগের
কারণে বাগানের ফল নষ্ট হয়ে যায়। ফলে সে ভীষণভাবে ঋণগ্রস্ত হয়ে পড়ে।
নাবী সাল্লাল্লাহু 'আলাইহি ওয়া সাল্লাম (জনগণকে) বললেন : 'তোমরা তার
উপর সাদাকাহ কর।' জনগণ সাদাকাহ করল, কিন্তু তাতেও তার ঋণ পরিশোধ
হলনা। তখন রাসূলুল্লাহ সাল্লাল্লাহু 'আলাইহি ওয়া সাল্লাম ঋণ দাতাদেরকে