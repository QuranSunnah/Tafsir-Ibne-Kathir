--- OCR Start ---
সূরা ৬: আন'আম,
৩৫
পারা ৭
هُوَ الَّذِي خَلَقَكُمْ مِّنْ طِينٍ তিনি সেই প্রভু যিনি তোমাদেরকে মাটি হতে সৃষ্টি
করেছেন অর্থাৎ তোমাদের পিতা আদমকে (আঃ) মাটি দ্বারা সৃষ্টি করা হয়েছিল
এবং মাটিই তাঁর গোশত ও চামড়ার আকার ধারণ করেছিল। অতঃপর তাঁরই
মাধ্যমে মানবকে সৃষ্টি করে পূর্ব ও পশ্চিমে ছড়িয়ে দেয়া হয়।
সাঈদ ইব্‌ন যুবাইর (রহঃ) বলেন, ইব্‌ন আব্বাস (রাঃ) বলেছেন যে, প্রথম
اَجّل দ্বারা দুনিয়ার সময়কাল এবং اَجَلٍ مُسَمَّى দ্বারা মানুষের জীবন হতে মৃত্যু
পর্যন্ত সময়কে বুঝানো হয়েছে। (তাবারী ১১/২৫৭) মুজাহিদ (রহঃ), ইকরিমাহ
(রহঃ), সাঈদ ইব্‌ন যুবাইর (রহঃ), হাসান বাসরী (রহঃ), কাতাদাহ (রহঃ),
যাহহাক (রহঃ), যায়িদ ইব্‌ন আসলাম (রহঃ), আতিয়্যিয়া (রহঃ), সুদ্দী (রহঃ),
মুকাতিল ইব্‌ন হিব্বান (রহঃ) এবং অন্যান্যরাও একই রূপ বর্ণনা করেছেন।
(তাবারী ১১/২৫৬-২৫৮) ইব্‌ন আব্বাস (রাঃ) এবং মুজাহিদ (রহঃ) বলেন যে,
ثُمَّ قَضَى اَجَلًا এর অর্থ হচ্ছে পৃথিবীর জীবনকাল এবং وَأَجَلٍ مُّسَمًّى عِنْدَ؛ এর
অর্থ হচ্ছে মানুষের জন্ম হতে মৃত্যু পর্যন্ত সময় কাল। (তাবারী ১১/২৫৬) এটা
যেন আল্লাহ তা'আলার নিম্নের উক্তি হতেই গ্রহণ করা হয়েছেঃ
وَ هُوَ الَّذِي يَتَوَفَّكُمْ بِالَّيْلِ وَ يَعْلَمُ مَا جَرَحْتُمْ بِالنَّهَارِ ثُمَّ يَبْعَثُكُمْ
فِيْهِ لِيُقْضَى أَجَلٌ مُّسَمًّى
'আর সেই মহান সত্তা রাতে নিদ্রারূপে তোমাদের এক প্রকার মৃত্যু ঘটিয়ে
থাকেন, আর দিনের বেলা তোমরা যে পরিশ্রম করে থাক তিনি সেটাও সম্যক
পরিজ্ঞাত; অতঃপর তিনি নির্দিষ্ট সময়কাল পূরণের নিমিত্ত তোমাদেরকে নিদ্রা
থেকে জাগিয়ে থাকেন।' (সূরা আন'আম, ৬ : ৬০) অর্থাৎ তোমরা সে সময়
নিদ্রিত অবস্থায় থাক এবং সেটা হচ্ছে আত্মা বেরিয়ে যাওয়ার রূপ। তারপর
তোমরা জেগে ওঠ, তখন যেন তোমরা তোমাদের সঙ্গী সাথীদের কাছে ফিরে
আস। আর তাঁর এই উক্তির অর্থ এই যে, ঐ সময়টা একমাত্র তিনি ছাড়া
আর কেহ জানেনা। যেমন তিনি অন্য এক জায়গায় বলেনঃ
ج
إِنَّمَا عِلْمُهَا عِنْدَ رَبِّي لَا يُجَلِّيْهَا لِوَقْتِهَا إِلَّا هُوَ
--- OCR End ---