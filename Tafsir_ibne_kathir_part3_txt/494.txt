সূরা ৮: আনফাল,
৪৯৪
পারা ৯
থাকে তা থেকে সেনাপতি তার যোদ্ধাদের কেহ কেহকে দিয়ে থাকেন। এও বলা
হয়ে থাকে যে, যুদ্ধলব্ধ মালামালের পাঁচ ভাগের চার ভাগ সৈন্যদের মাঝে
বিতরণের পর যে এক ভাগ থাকে তা'ই আনফাল। আর এও বর্ণিত হয়েছে যে,
'আনফাল' হচ্ছে ঐ মালামাল যা শত্রুদের কাছ থেকে বিনা যুদ্ধে হস্তগত হয়, যাকে
'ফাই' নামে অভিহিত করা হয়। এতে আরও রয়েছে পশু, ভৃত্য এবং অন্যান্য
জিনিস যা কাফিরদের কাছ থেকে মুসলিমদের হস্তগত হয়েছে।
ইন জারীর (রহঃ) বর্ণনা করেন যে, আলী ইব্‌ন সালিহ ইব্‌ন হাই (রহঃ)
বলেন যে, এর অর্থ হচ্ছে : মুসলিম সেনাবাহিনীর কোন অংশবিশেষকে সেই
সময়ের ইমাম তাদের কর্মনৈপুণ্য ও উচ্চমানের প্রতিদান হিসাবে সাধারণ বন্টনের
পরেও কিছু বেশি প্রদান করে থাকেন।
৮: ১ নং আয়াতটি নাযিল করার কারণ
ইমাম আহমাদ (রহঃ) সা'দ ইব্‌ন মালিক (রাঃ) হতে বর্ণনা করেছেন যে,
সা'দ (রাঃ) বলেনঃ আমি বললাম, হে আল্লাহর রাসূল সাল্লাল্লাহু 'আলাইহি ওয়া
সাল্লাম! আল্লাহ আজ আমাকে মুশরিকদের নিকট পরাজিত হওয়ার গ্লানি থেকে
রক্ষা করেছেন। সুতরাং এখন এ তরবারীটি আমাকে দান করুন। তখন তিনি
বললেন : 'এ তরবারী তোমারও নয়, আমারও নয়। কাজেই ওটা রেখে দাও।'
আমি তখন ওটা রেখে দিয়ে ফিরে এলাম। আর আমি মনে মনে বললাম, আমি
যদি এটা না পাই তাহলে কেহ অবশ্যই পেয়ে যাবে যে আমার মত এর হকদার
নয় এবং আমার ন্যায় বিপদাপদও সহ্য করেনি। এমন সময় কেহ একজন
আমাকে পিছন থেকে ডাক দিলেন। আমি নাবী সাল্লাল্লাহু 'আলাইহি ওয়া
সাল্লামের কাছে গেলাম এবং আরয করলাম : হে আল্লাহর রাসূল সাল্লাল্লাহু
'আলাইহি ওয়া সাল্লাম! কোন অহী অবতীর্ণ হয়েছে কি? তিনি উত্তরে বললেন :
'তুমি আমার কাছে তরবারী চেয়েছিলে। কিন্তু ওটা আমার ছিলনা যে, তোমাকে
দিব। এখন আল্লাহ সুবহানাহু ওয়া তা'আলা  يَسْتَلُوْنَكَ عَنِ الْأَنْفَالِ قُلِ
...
الْأَنْفَالُ لِلَّهِ وَ الرَّسُولِ
হে নাবী! লোকেরা তোমাকে যুদ্ধলব্ধ সম্পদ সম্পর্কে
জিজ্ঞেস করছে। তুমি বল : যুদ্ধলব্ধ সম্পদ আল্লাহ ও তাঁর রাসূলের জন্য। এই
আয়াত অবতীর্ণ করেছেন। (আহমাদ ১/১৭৮) এ আয়াতের মাধ্যমে আল্লাহ
আমাকে ওটা প্রদান করেছেন। আমি এখন ওটা তোমাকে দিয়ে দিলাম।' (আবূ
দাউদ ৩/১৭৭, তিরমিযী ৮/৪৬৬, নাসাঈ ৬/৩৪৮) ইমাম তিরমিযী একে হাসান
সহীহ বলেছেন।