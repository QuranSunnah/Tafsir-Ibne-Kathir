--- OCR Start ---
সূরা ৭: আ'রাফ,
২৭৭
পারা ৮
মেঘখণ্ডের আকারে সামনে আসবে। অথবা দু'টি সামিয়ানার আকারে কিংবা
আকাশে ছড়িয়ে পড়া পাখীদের ঝাঁকের আকারে আসবে। (মুসলিম ১/৫৫৩)
সহীহ হাদীসে রয়েছে যে, কুরআন পাঠকের কাছে কুরআন মাজীদ একজন নব
যুবকের আকারে হাযির হবে। কুরআনের পাঠক তাকে জিজ্ঞেস করবে : 'তুমি
কে?' সে উত্তরে বলবে : 'আমি কুরআন। আমি তোমাকে রাতে জাগিয়ে রাখতাম
এবং সারাদিন সিয়াম পালন করার হুকুম পালনার্থে পিপাসার্ত রাখতাম।' (ইন্ন
মাজাহ ২/১২৪২) কাবরের প্রশ্নের ঘটনায় রয়েছে যে, কাবরে মু'মিনের কাছে
একজন সুগন্ধময় সুন্দর যুবক আগমন করবে। কাবরবাসী তাকে জিজ্ঞেস করবে :
'তুমি কে?' সে বলবে: 'আমি তোমার সৎ আমল।' (আহমাদ ৪/২৮৭)
হাদীসে রয়েছে যে, একজন লোককে একটি কাগজের টুকরা দেয়া হবে এবং
ওটা এক পাল্লায় রাখা হবে। আর অপর পাল্লায় রাখা হবে কাগজের নিরানব্বইটি
দফতর। এক একটি দফতর এত বড় হবে যে, যতদূর দৃষ্টি যায় ততদূর পর্যন্ত
ছড়িয়ে থাকবে। ঐ কাগজের টুকরায় $$لَا إِلَهَ إِلَّا اللَّهُ$$ লিখা থাকবে। লোকটি
বলবে : 'কোথায় এই কাগজের টুকরাটি এবং কোথায় ঐ বড় বড় দফতরগুলো।'
তখন আল্লাহ সুবহানাহু ওয়া তা'আলা তাকে বলবেন : 'আজ কিন্তু তোমার উপর
অত্যাচার করা হবেনা।' রাসূলুল্লাহ সাল্লাল্লাহু 'আলাইহি ওয়া সাল্লাম বলেন যে,
তার পাপরাশির বড় বড় দফতরের পাল্লা হাল্কা হয়ে যাবে এবং ঐ কাগজখণ্ডের
পাল্লা ভারী হয়ে যাবে। (তিরমিযী ৭/৩৯৫)
আবার এ কথাও বলা হয়েছে যে, আমল বা আমলনামা ওযন করা হবেনা,
বরং আমলকারীকে ওযন করা হবে। যেমন হাদীসে রয়েছে যে, কিয়ামাতের দিন
একজন মোটা লোককে আনা হবে, কিন্তু সে আল্লাহর কাছে মশার ওযনের
সমানও হবেনা । অতঃপর তিনি নিম্নের আয়াতটি পাঠ করেন ঃ
$$فَلَا نُقِيمُ لَهُمْ يَوْمَ الْقِيمَةِ وَزُنًا$$
সুতরাং কিয়ামাত দিবসে তাদের জন্য কোন ওযনের ব্যবস্থা রাখবনা। (সূরা
কাহফ, ১৮ : ১০৫) (ফাতহুল বারী ৮/২৭৯) আবদুল্লাহ ইবন মাসউদ (রাঃ)
হতে বর্ণিত আছে যে, একদা রাসূলুল্লাহ সাল্লাল্লাহু 'আলাইহি ওয়া সাল্লাম তার
প্রশংসা করতে গিয়ে বলেন : 'তোমরা আবদুল্লাহ ইবন মাসউদের (রাঃ) সরু সরু
পা দেখে কেন বিস্ময় বোধ করছ? আল্লাহর শপথ! এটা দাঁড়িপাল্লায় ওযন করলে
এর ওযন উহুদ পাহাড়ের চেয়েও বেশি হবে।' (আহমাদ ১/৪২০) এই তিনটি
--- OCR End ---