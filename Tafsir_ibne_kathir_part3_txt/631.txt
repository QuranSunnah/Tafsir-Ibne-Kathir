অতি সকালে আঁধার থাকতেই গুপ্তস্থানে গোপনীয়ভাবে অবস্থানকারী
হাওয়াযেন গোত্র মুসলিমদের অজান্তে আকস্মিকভাবে তাঁদেরকে আক্রমণ করে।
তারা অসংখ্যা তীর বর্ষণ করতে করতে সম্মুখে অগ্রসর হয় এবং তরবারী চালনা
শুরু করে। ফলে মুসলিমদের মধ্যে বিশৃংখলা সৃষ্টি হয় এবং তাঁদের মধ্যে
পলায়নের হিড়িক পড়ে যায়। কিন্তু রাসূলুল্লাহ সাল্লাল্লাহু 'আলাইহি ওয়া সাল্লাম
তাদের দিকে অগ্রসর হন। ঐ সময় তিনি সাদা খচ্চর 'আশ-শাহবা'র উপর
সাওয়ার ছিলেন। আব্বাস (রাঃ) রাসূলুল্লাহ সাল্লাল্লাহু 'আলাইহি ওয়া সাল্লামের
জন্তুটির লাগামের ডান দিক ধরে ছিলেন এবং আবূ সুফিয়ান ইব্‌ন হারিস ইন
আবদুল মুত্তালিব (রাঃ) বাম দিক ধারণ করেছিলেন। এ দু'জন গাধাটির দ্রুতগতি
প্রতিরোধ করছিলেন। রাসূলুল্লাহ সাল্লাল্লাহু 'আলাইহি ওয়া সাল্লাম উচ্চৈঃস্বরে
নিজের পরিচয় দিচ্ছিলেন এবং মুসলিমদেরকে ফিরে আসার নির্দেশ দিচ্ছিলেন।
তিনি জোর গলায় বলছিলেন : 'হে আল্লাহর বান্দারা! তোমরা কোথায় যাচ্ছ?
এসো, আমি আল্লাহর সত্য রাসূল। আমি মিথ্যাবাদী নই। আমি আবদুল
মুত্তালিবের বংশধর।' ঐ সময় তাঁর সাথে মাত্র আশি থেকে একশ' জন সাহাবা
উপস্থিত ছিলেন। আবূ বাকর (রাঃ), উমার (রাঃ), আব্বাস (রাঃ), আলী (রাঃ),
ফাযল ইব্‌ন আব্বাস (রাঃ), আবু সুফিয়ান ইব্‌ন্ন হারিস (রাঃ), আইমান ইব্‌ন
উম্মে আইমান (রাঃ), উসামাহ ইবন যায়িদ (রাঃ) প্রমুখ মহান ব্যক্তিবর্গ তাঁর
সাথেই ছিলেন। রাসূলুল্লাহ সাল্লাল্লাহু 'আলাইহি ওয়া সাল্লাম উচ্চৈঃস্বর বিশিষ্ট
ব্যক্তি, তাঁর চাচা আব্বাসকে (রাঃ) হুকুম দিলেন যে, তিনি যেন গাছের নীচে
বাইআত গ্রণকারীদেরকে পালাতে নিষেধ করেন। সুতরাং আব্বাস (রাঃ)
উচ্চৈঃস্বরে ডাক দিলেন : 'হে বাবলা গাছের নীচে দীক্ষা গ্রহণকারীগণ! হে সূরা
বাকারাহর বহনকারীগণ!' এ শব্দ যাঁদেরই কাছে পৌঁছলো তাঁরাই চারদিক থেকে
লাব্বায়েক লাব্বায়েক বলতে বলতে ঐ শব্দের দিকে দৌড়ে এলেন এবং
রাসূলুল্লাহ সাল্লাল্লাহু 'আলাইহি ওয়া সাল্লামের পাশে এসে দাঁড়ালেন। এমন কি
কারও উট ক্লান্ত হয়ে থেমে গেলে তিনি স্বীয় বর্ম পরিহিত হয়ে উটের উপর থেকে
মাটিতে লাফিয়ে পড়েন এবং পায়ে হেঁটে নাবী সাল্লাল্লাহু 'আলাইহি ওয়া সাল্লামের
সামনে হাযির হন। যখন কিছু সাহাবী রাসূলুল্লাহ সাল্লাল্লাহু 'আলাইহি ওয়া
সাল্লামের চারদিকে একত্রিত হন তখন তিনি আল্লাহ তা'আলার নিকট দু'আ
করতে শুরু করেন। প্রার্থনায় তিনি বলেন: 'হে আল্লাহ! আপনি আমার সাথে যে
ওয়াদা করেছেন তা পূর্ণ করুন!' অতঃপর তিনি এক মুষ্টি বালি নেন এবং তা
কাফিরদের দিকে নিক্ষেপ করেন। তাদের এমন কেহ বাকী থাকলনা যার চোখে