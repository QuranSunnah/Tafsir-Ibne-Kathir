--- OCR Start ---
সূরা ৭ঃ 'আরাফ,
৩৮৫
পারা ৯
যাদুকরেরা তাদের রশিগুলি সাপে রূপান্তরিত করল
মূসার (আঃ) সাথে যে যাদুকরেরা প্রতিদ্বন্দ্বিতা করার জন্য হাযির হয়েছিল
তাদের মধ্যে এবং ফির'আউনের মধ্যে যে কথাবার্তা হয়েছিল, আল্লাহ তা'আলা
এখানে ওরই সংবাদ দিচ্ছেন। ফির'আউন যাদুকরদের সাথে ওয়াদা করেছিল যে,
যদি তারা মূসার (আঃ) উপর জয়যুক্ত হতে পারে তাহলে তাদেরকে বড় রকমের
পুরস্কার দেয়া হবে এবং তারা যা চাবে তাই পাবে। তাছাড়া তাদেরকে দরবারের
নিকটতম ব্যক্তি রূপে গণ্য করা হবে। যখনই সেই যাদুকরগণ অভিশপ্ত
ফির'আউনের কাছ থেকে ওয়াদা নিল তখন তারা মূসাকে (আঃ) বললঃ
$$قَالُوا يَمُوسَى إِمَّا أَنْ تُلْقِيَ وَ إِমَّا أَنْ تَكُونَ نَحْنُ الْمُلْقِينَ$$
কি প্রথমে তোমার বিস্ময়কর বস্তু নিক্ষেপ করবে, নাকি আমরাই প্রথমে নিক্ষেপ
করব? অন্যত্র বলা হয়েছে:
$$وَإِمَّا أَنْ تَكُونَ أَوَّلَ مَنْ الْقُى$$
অথবা প্রথমে আমরাই নিক্ষেপ করি। (সূরা তা-হা, ২০ : ৬৫)
মূসা (আঃ) উত্তরে বললেন : $$قَالَ اَلْقُوا$$ তোমরাই প্রথমে নিক্ষেপ কর। এতে
মূসার (আঃ) নিপুণতা এই ছিল যে, প্রথমে জনগণ যাদুকরদের কলাকৌশল
পর্যবেক্ষণ করবে এবং ঐ ব্যাপারে চিন্তা গবেষণা করবে। যখন তাদের এই
প্রতারণামূলক কার্যকলাপের মহড়া শেষ হবে তখন তারা মূসার (আঃ) সত্য ও
বাস্তব কার্যকলাপের দিকে মনোযোগ দিবে যার জন্য তারা অপেক্ষমান ছিল এবং
সেটা তখন স্পষ্টরূপে তাদের সামনে প্রকাশিত হয়ে পড়বে। কেননা সত্য ও বাস্ত
ব জিনিস অনুসন্ধানের পর তা প্রাপ্ত হলে সেটা অন্তরের উপর বেশি দাগ কেটে
থাকে। আর হলও তাই। এরপর আল্লাহ বলেন:
$$فَلَمَّا أَلْقَوْا سَحَرُوا أَعْيُنَ النَّاسِ وَ اسْتَرْهَبُوهُمْ$$
দড়ি ও লাঠিগুলো মাটিতে নিক্ষেপ করল তখন তারা যাদুর মাধ্যমে দর্শকদের
নযরবন্দী করে দিল। তারা তখন এমনভাবে দেখতে থাকল যে, যা কিছু তারা
দেখতে পাচ্ছিল তা যেন সবই বাস্তব। অথচ ঐ লাঠিগুলো ও রশিগুলো
প্রকৃতপক্ষে লাঠি ও রশিই ছিল। দর্শকদের শুধুমাত্র এটা ধারণা ও খেয়াল ছিল
যে, ঐগুলো সাপ।' তাই ইরশাদ হচ্ছেঃ
--- OCR End ---