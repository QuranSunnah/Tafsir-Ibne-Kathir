--- OCR Start ---
সূরা ১০ : ইউনুস,
৭৮৯
পারা ১১
বৃথা সৃষ্টি করেননি। বরং জগত সৃষ্টি মহান আল্লাহর বিরাট নৈপুন্যের পরিচয় বহন
করে এবং এটা তাঁর ব্যাপক ক্ষমতার যে স্পষ্ট প্রমাণ এতে সন্দেহের কোন
অবকাশ নেই। যেমন তিনি বলেনঃ
وَ مَا خَلَقْنَا السَّمَاءَ وَ الْأَرْضَ وَمَا بَيْنَهُمَا بَاطِلًا ذَلِكَ ظَنُّ الَّذِينَ
كَفَرُوا فَوَيْلٌ لِلَّذِينَ كَفَرُوا مِنَ النَّارِ
আমি আকাশ ও পৃথিবী এবং এতদুভয়ের মধ্যস্থিত কোন কিছুই অনর্থক সৃষ্টি
করিনি, যদিও কাফিরদের ধারণা তাই। সুতরাং কাফিরদের জন্য রয়েছে
জাহান্নামের দুর্ভোগ। (সূরা সাদ, ৩৮ : ২৭) আল্লাহ তা'আলা বলেনঃ
أَفَحَسِبْتُمْ أَنَّمَا خَلَقْتُكُمْ عَبَثًا وَ أَنَّكُمْ إِلَيْنَا لَا تُرْجَعُوْنَ. فَتَعْلَى
اللهُ الْمَلِكُ الْحَقُّ لَا إِلَهَ إِلَّا هُوَ رَبُّ الْعَرْشِ الْكَرِيمِ
তোমরা কি মনে করেছিলে যে, আমি তোমাদেরকে অনর্থক সৃষ্টি করেছি এবং
তোমরা আমার নিকট প্রত্যাবর্তিত হবেনা? মহিমান্বিত আল্লাহ যিনি প্রকৃত
মালিক, তিনি ব্যতীত কোন মা'বুদ নেই; সম্মানিত আরশের তিনিই রাব্ব। (সূরা
মু'মিনূন, ২৩ : ১১৫-১১৬)
يُفَصِّلُ الْأُيْتِ لِقَوْمٍ يَعْلَمُونَ এ আয়াতের ভাবার্থ হচ্ছে, আমি দলীল
প্রমাণাদী বিস্তারিত বর্ণনা করছি যাতে অনুধাবনকারীরা অনুধাবন করতে পারে।
إِنَّ فِي اخْتِلَافِ الَّيْلِ وَالنَّهَارِ এর ভাবার্থ এই যে, দিন গেলে রাত আসে
এবং রাত গেলে দিনের আগমন ঘটে। একে অপরের উপর জয়যুক্ত হয়ে
প্রতিবন্ধকতা সৃষ্টি করেনা। যেমন আল্লাহ সুবহানাহু ওয়া তা'আলা বলেনঃ
لَا الشَّمْسُ يَنْبَغِي لَهَا أَنْ تُدْرِكَ الْقَمَرَ وَلَا الَّيْلُ سَابِقُ النَّهَارِ
সূর্যের পক্ষে সম্ভব নয় চাঁদের নাগাল পাওয়া এরং রাতের পক্ষে সম্ভব নয়
দিনকে অতিক্রম করা। (সূরা ইয়াসীন, ৩৬ : ৪০) সকাল হয়ে যায় এবং রাত
নির্বিঘ্নে অতিক্রান্ত হয়। মহান আল্লাহ বলেনঃ
فَالِقُ الْإِصْبَاحِ وَ جَعَلَ الَّيْلَ سَكَنَا
--- OCR End ---