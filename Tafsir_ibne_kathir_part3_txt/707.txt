--- OCR Start ---
সূরা ৯ : তাওবাহ,
৭০৭
পারা ১০
তা দেখে মুনাফিকরা বলে যে, তার এটুকু জিনিসের আল্লাহ তা'আলার কি
প্রয়োজন ছিল। তখন اَلَّذِينَ يَلْمِزُوْنَ الْمُطَّوْعِينَ এই আয়াত নাযিল হয়।
(ফাতহুল বারী ৩/৩৩২, মুসলিম ২/৭০৬)
আল আউফী (রহঃ) ইব্‌ন আব্বাস (রাঃ) হতে বর্ণনা করেন, একদা রাসূলুল্লাহ
সাল্লাল্লাহু 'আলাইহি ওয়া সাল্লাম জন-সম্মুখে বের হয়ে ঘোষণা করেন: 'তোমরা
তোমাদের সাদাকাহগুলি জমা কর।' তখন জনগণ তাঁদের সাদাকাহগুলি জমা
করেন। সর্বশেষ একটি লোক এক সা' খেজুর নিয়ে হাযির হন এবং বলেন : 'হে
আল্লাহর রাসূল সাল্লাল্লাহু 'আলাইহি ওয়া সাল্লাম! রাতে পানি বহন করার কাজের
বিনিময়ে আমি দুই সা' খেজুর লাভ করেছিলাম। এক সা' আমার সন্তানদের জন্য
রেখে বাকী এক সা' আপনার কাছে নিয়ে এসেছি।' রাসূলুল্লাহ সাল্লাল্লাহু
'আলাইহি ওয়া সাল্লাম তখন তাঁর ঐ মালকে জমাকৃত মালের মধ্যে রেখে দিতে
বললেন। মুনাফিকরা তখন বলাবলি করতে লাগল যে, আল্লাহ ও তাঁর রাসূল
সাল্লাল্লাহু 'আলাইহি ওয়া সাল্লাম এই এক সা' খেজুরের মুখাপেক্ষী নন, এ দিয়ে
সে কি'ইবা লাভ করতে পারবে? অতঃপর আবদুর রাহমান ইব্‌ন আউফ (রাঃ)
রাসূলুল্লাহ সাল্লাল্লাহু 'আলাইহি ওয়া সাল্লামকে বললেন: 'সাদাকাহ দানকারীদের
আর কেহ অবশিষ্ট আছে কি?' রাসূলুল্লাহ সাল্লাল্লাহু সাল্লাল্লাহু 'আলাইহি ওয়া সাল্লাম উত্তরে
বললেন : 'তুমি ছাড়া আর কেহ অবশিষ্ট নেই।' তখন আবদুর রাহমান ইব্‌ন
আউফ (রাঃ) বললেন : 'আমার কাছে একশ' আউকিয়া সোনা রয়েছে, সবগুলি
আমি সাদাকাহ করে দিলাম।' উমার ইব্‌ন খাত্তাব (রাঃ) তখন তাঁকে বললেন :
'তুমি কি পাগল?' তখন তিনি উত্তরে বললেন: 'আমার মধ্যে পাগলামি নেই।
আমি যা করলাম সজ্ঞানেই করলাম।' উমার (রাঃ) বললেন: 'তুমি যা দিতে চাচ্ছ
তা তুমি দিবে কী?' তিনি উত্তর দিলেন: 'হ্যাঁ শুনুন! আমার মাল রয়েছে আট
হাজার (দিরহাম)। চার হাজার আমি আল্লাহ তা'আলাকে ঋণ দিচ্ছি এবং বাকী
চার হাজার নিজের জন্য রাখছি।' তখন রাসূলুল্লাহ সাল্লাল্লাহু 'আলাইহি ওয়া
সাল্লাম বললেন : 'তুমি যা রাখলে এবং যা দান করলে তাতে আল্লাহ বারাকাত
দান করুন!' মুনাফিকরা তখন বলতে লাগল : 'আল্লাহর শপথ! আবদুর রাহমান
ইব্‌ন আউফ (রাঃ) যা দান করলেন তা রিয়া ছাড়া কিছুই নয়।' মুনাফিকরা
অসত্য কথা বলেছিল জানিয়ে দিয়ে আল্লাহ তা'আলা الَّذِينَ يَلْمِزُونَ
...الْمُطَّوِّعِينَ এ আয়াত নাযিল করে বড় ও ছোট দানকারীদের সত্যবাদিতা এবং
--- OCR End ---