--- OCR Start ---
সূরা ৭ঃ 'আরাফ,
৩৯৭
পারা ৯
ফড়িং খাওয়া হালাল হওয়ার ব্যাপারে সুবিদিত হাদীস
সহীহ বুখারী ও সহীহ মুসলিমে আবদুল্লাহ ইব্‌ন আবী আওফা (রাঃ) হতে বর্ণিত
আছে, তিনি বলেন : 'আমরা রাসূলুল্লাহ সাল্লাল্লাহু 'আলাইহি ওয়া সাল্লামের সাথে
সাতটি যুদ্ধে শরীক ছিলাম। প্রত্যেক যুদ্ধেই আমরা ফড়িং খাওয়ার সুযোগ
পেয়েছিলাম।' (ফাতহুল বারী ৯/৫৩৫, মুসলিম ৩/১৫৪৬) ইমাম শাফিঈ (রহঃ),
ইমাম আহমাদ (রহঃ) এবং ইমাম ইবন মাজাহ (রহঃ) ইবন উমার (রাঃ) হতে বর্ণনা
করেছেন যে, নাবী সাল্লাল্লাহু 'আলাইহি ওয়া সাল্লাম বলেছেন : 'আমাদের জন্য দু'টি
মৃত ও দু'টি রক্ত হালাল করা হয়েছে। (মৃত দু'টি হচ্ছে) মাছ ও ফড়িং, আর (রক্ত
দু'টি হচ্ছে) কলিজা ও প্লীহা।' (আহমাদ ২/৯৭, ইবন মাজাহ ২/১০৭৩)
ثُمَّلَ সম্পর্কে ইব্‌ন আব্বাস (রাঃ) বলেন যে, ওটা হচ্ছে গমের ভিতরের
পোকা অথবা ওটা হচ্ছে ছোট ছোট ফড়িং যার পালক থাকেনা এবং উড়েনা।
মুজাহিদ (রহঃ), ইকরিমাহ (রহঃ) ও কাতাদাহও (রহঃ) অনুরূপ বলেছেন।
মুজাহিদ (রহঃ) বলেন যে, এর্ত হচ্ছে কালো বর্ণের ক্ষুদ্র কীট। (তাবারী ১৩/৫৫)
অবাধ্যতার কারণে ফির'আউনীদের প্রতি অন্যান্য শাস্তির বর্ণনা
ইন জারীর (রহঃ) হতে বর্ণিত আছে যে, যখন মূসা (আঃ) ফির'আউনকে
বলেছিলেন : 'হে ফির'আউন! বানী ইসরাঈলকে আমার সাথে পাঠিয়ে দাও'।
কিন্তু ফির'আউন অস্বীকার করল। সেই সময় আল্লাহ তা'আলার পক্ষ থেকে ঝড়
তুফান শুরু হয়েছিল এবং মুষলধারে বৃষ্টি বর্ষিত হচ্ছিল। ফির'আউন ও তার
লোকেরা বুঝে নিয়েছিল যে, এটা আল্লাহর শাস্তি। তাই তারা বলেছিল : 'হে
মূসা! আল্লাহর নিকট দু'আ করে এই ঝড়-তুফান বন্ধ করে দাও। আমরা তোমার
উপর ঈমান আনব এবং বানী ইসরাঈলকে তোমার সাথে পাঠিয়ে দিব।' মূসা
(আঃ) তখন দু'আ করলেন এবং আল্লাহর আযাব তাদের থেকে দূর হয়ে গেল।
কিন্তু না তারা ঈমান আনল, আর না বানী ইসরাঈলকে তাঁর সাথে পাঠিয়ে দিল।
ঐ বছর বৃষ্টিপাতের ফলে প্রচুর ফসল উৎপন্ন হল। তারা তখন বলতে লাগল
: 'বাহ! বাহ! আমাদের আকাঙ্খাতো এটাই ছিল।' কিন্তু ঈমান না আনার কারণে
ফড়িংকে তাদের উপর চাপিয়ে দেয়া হল। ওরা সমস্ত ক্ষেতের ফসল খেতে লাগল
এবং শাক সব্‌জী নষ্ট করে দিচ্ছিল। তারা বুঝে নিল যে, এখন আর কোন ফসল
অবশিষ্ট থাকবেনা। সুতরাং তারা মূসার (আঃ) শরণাপন্ন হয়ে বললঃ
--- OCR End ---