--- OCR Start ---
সূরা ৮: আনফাল,
৫০৩
পারা ৯
জ্ঞান। তোমরা তাঁর পরিকল্পনার আওতাধীনেই রয়েছ যদিও লোকেরা তা'ই
কামনা করে যা তাদের দৃষ্টিতে সহায়ক বলে মনে করে।
মুহাম্মাদ ইব্‌ন ইসহাক (রহঃ) বর্ণনা করেন যে, ইব্‌ন আব্বাস (রাঃ) বলেছেন
: নাবী সাল্লাল্লাহু 'আলাইহি ওয়া সাল্লাম যখন সিরিয়া হতে আবূ সুফিয়ানের ফিরে
আসার সংবাদ পেলেন তখন তিনি মুসলিমদেরকে ডেকে বললেন: 'কুরাইশের
এই যাত্রীদলের সাথে প্রচুর মালপত্র রয়েছে। সুতরাং তোমরা তাদেরকে আক্রমণ
কর। এতে বিস্ময়ের কিছুই নেই যে, আল্লাহ তা'আলা কাফিরদের গানীমাতের
মাল তোমাদেরকে প্রদান করবেন।' তাঁর এ কথা শুনে সাহাবীগণ রওয়ানা হয়ে
গেলেন। তাঁদের কেহ কেহ হালকা অস্ত্র নিলেন এবং কেহ কেহ ভারী অস্ত্রশস্ত্র
নিলেন। তাঁদের এ ধারণা ছিলনা যে, রাসূলুল্লাহ সাল্লাল্লাহু 'আলাইহি ওয়া সাল্লাম
যুদ্ধ করবেন। আবূ সুফিয়ান যখন হিজাযের নিকটবর্তী হলেন তখন তিনি গুপ্তচর
পাঠিয়ে দেন এবং প্রত্যেক গমনাগমনকারীদেরকে রাসূলুল্লাহ সাল্লাল্লাহু 'আলাইহি
ওয়া সাল্লামের সংবাদ জিজ্ঞেস করতে থাকেন। অবশেষে তিনি জানতে পারলেন
যে, রাসূলুল্লাহ সাল্লাল্লাহু 'আলাইহি ওয়া সাল্লাম যাত্রীদলের উদ্দেশে রওয়ানা
হয়েছেন। সুতরাং তিনি সতর্কতামূলক ব্যবস্থা অবলম্বন করলেন। তিনি তৎক্ষণাৎ
যামযাম ইব্‌ন আমর গিফারীকে মাক্কা পাঠিয়ে দিলেন যে, সে যেন কুরাইশদের
সাথে সাক্ষাৎ করে তাদেরকে অবস্থা অবহিত করে যাত্রীদলের হিফাযাতের ব্যবস্থা
করে আসে। কেননা রাসূলুল্লাহ সাল্লাল্লাহু 'আলাইহি ওয়া সাল্লাম যাত্রীদলকে
আক্রমণ করার উদ্দেশে রওয়ানা হয়ে গেছেন। এদিকে রাসূলুল্লাহ সাল্লাল্লাহু
'আলাইহি ওয়া সাল্লাম স্বীয় সাথীদেরকে নিয়ে বেরিয়ে পড়েন এবং 'যাফরান'
উপত্যকা পর্যন্ত পৌঁছে সেখানে অবস্থান করেন। ইতোমধ্যে তিনি সংবাদ পান
যে, কুরাইশরা যাত্রীদলের হিফাযাত ও মুসলিমদের আক্রমণ প্রতিহত করার
উদ্দেশে মাক্কা থেকে যাত্রা শুরু করেছে। সুতরাং তিনি সাহাবীগণের সাথে পরামর্শ
করলেন। তখন আবূ বাকর (রাঃ) দাঁড়ালেন এবং উত্তম কথা বললেন। অতঃপর
উমারও (রাঃ) দাঁড়িয়ে ভাল কথা বললেন। তারপর মিকদাদ ইব্‌ন আমর (রাঃ)
উঠে দাঁড়িয়ে বললেন : হে আল্লাহর রাসূল সাল্লাল্লাহু 'আলাইহি ওয়া সাল্লাম!
আল্লাহ আপনাকে যে আদেশ করেছেন তা আপনি পালন করুন। আমরা আপনার
সাথেই রয়েছি। আল্লাহর শপথ! বানী ইসরাঈল যে কথা মূসাকে (আঃ) বলেছিল
সে কথা আমরা আপনাকে বলবনা। তারা মূসাকে (আঃ) বলেছিল : 'হে মূসা!
আপনি ও আপনার প্রভু গমন করুন এবং যুদ্ধ করুন, আমরা এখানে বসে
থাকছি।' (৫: ২৪) আপনি যদি আমাদেরকে হাবশ (বিরকুল গিমাদ) পর্যন্ত নিয়ে
--- OCR End ---