--- OCR Start ---
সূরা ৬: আন'আম,
১৪৫
পারা ৭
(রহঃ), 'আতা আল খুরাসানী (রহঃ) এবং অন্যান্যরা বলেন যে, مُسْتَقَ শব্দ
দ্বারা মায়ের গর্ভকে বুঝানো হয়েছে। আর مُسْتَوْدَعْ শব্দ দ্বারা পিতার পিঠকে
(কটিদেশ) বুঝানো হয়েছে। (তাবারী ১১/৫৬৫-৫৭০) ইবন মাসউদ (রাঃ)
প্রমুখ কিছু মনীষীর মতে مُسْتَقَ হচ্ছে দুনিয়ার অবস্থান এবং مُسْتَوْدَعُ হচ্ছে
মৃত্যুর পর পরকালের অবস্থান।
قَدْ فَمَّلْنَا الْأَيْتِ لِقَوْمٍ يَفْقَهُونَ আমি নিদর্শনসমূহ ঐসব লোকের জন্য
সুস্পষ্টরূপে বর্ণনা করেছি যারা বুঝে অর্থাৎ আল্লাহর কালাম ও ওর অর্থ সম্পর্কে
যারা সম্যক জ্ঞান রাখে। মহান আল্লাহ বলেনঃ
وَهُوَ الَّذِي أَنْزَلَ مِنَ السَّمَاءِ مَاءً
পানি বর্ষণ করেন, ওর সাহায্যে তিনি সব রকমের উদ্ভিদ উৎপন্ন করেন। তারপর
তা থেকে সবুজ শাখা বের করেন অর্থাৎ চারাগাছ উৎপন্ন করেন। অতঃপর তাতে
তিনি দানা ও ফল সৃষ্টি করেন। যেমন তিনি বলেনঃ
وَجَعَلْنَا مِنَ الْبَاءِ كُلَّ شَيْءٍ حَيْ
এবং প্রাণবান সমস্ত কিছু সৃষ্টি করলাম পানি হতে। (সূরা আম্বিয়া, ২১ : ৩০)
এর ফলেই ভূমিতে শস্য ও সবুজ উদ্ভিদ উৎপন্ন হয়ে থাকে। ঐসব গাছে আবার
দানা ও ফল সৃষ্টি হয়। ওগুলির মধ্য থেকে আমি এমন দানা বের করে থাকি যা
গুচ্ছ হিসাবে একে অপরের সাথে জড়িয়ে থাকে। ইব্‌ন আব্বাস (রাঃ) বলেন যে,
قِنُوَانٌ دَانِيَةًদ্বারা ঐ ছোট ছোট খেজুর গাছ বুঝানো হয়েছে যেগুলির গুচ্ছ
মাটির সাথে লেগে থাকে। (তাবারী ১১/৫৭৬) এরপর আল্লাহ সুবহানাহু ওয়া
তা'আলা বলেন : وَجَنَّتٍ مِّنْ أَعْنَابِ ‘আঙ্গুরের বাগানসমূহ' অর্থাৎ আমি যমীনে
আঙ্গুরের বাগান সৃষ্টি করেছি। মহান আল্লাহ খুরমা ও আঙ্গুরের বর্ণনা দিয়েছেন।
কেননা হিজাযবাসীদের কাছে এ দু'টি ফলই সর্বোত্তম ফল বলে গণ্য হয়। শুধু
হিজাযবাসী নয়, বরং সারা দুনিয়ার লোক এ দু'টি ফলকে সর্বোত্তম ফল মনে
করে। আল্লাহ তা'আলা স্বীয় ইহসানের বর্ণনা দিচ্ছেনঃ
وَمِنْ ثَمَرَاتِ النَّخِيلِ وَالْأَعْنَابِ تَتَّخِذُونَ مِنْهُ سَكَرًا وَرِزْقًا حَسَنًا
--- OCR End ---