সূরা ১০ : ইউনুস,
৮১৪
পারা ১১
ধ্বংসশীল সৌন্দর্য বসন্তকালে দেখা দেয় এবং বিভিন্ন রূপের ও বর্ণের সবজিগুলি
পূর্ণ সজীবতা লাভ করে তখন কৃষক ধারণা করে যে, সে ফসল কাটবে এবং ফল
সংগ্রহ করবে। এমতাবস্থায় অকস্মাৎ ওর উপর বজ্রপাত অথবা ঘূর্ণিঝড় এসে
গাছের সমস্ত পাতা জ্বালিয়ে গেল এবং ফুল-ফল যা কিছু ছিল সমস্তই ধ্বংস হয়ে
গেল অথবা ওর সজীবতা ও শ্যামলতার পরিবর্তে ওটা শুষ্ক কাঠের স্তুপে পরিণত
হল। কাতাদাহ (রহঃ) বলেনঃ মনে হবে যেন ওটা কখনও সজীব ও সবুজ-শ্যামল
ছিলনা এবং কৃষককে এরূপ নি'আমাত কখনও দেয়াই হয়নি। এ জন্যই হাদীসে
এসেছে : এক লোক যাকে দুনিয়ায় প্রচুর নি'আমাত দান করা হয়েছিল তাকে
আগুনে নিক্ষেপ করা হবে। অতঃপর জিজ্ঞেস করা হবে : তুমি কি (দুনিয়ায়)
কখনও সুখ/শান্তি লাভ করেছিলে? সে উত্তরে বলবেঃ না, কখনই না। এরপর অন্য
একটি লোক যে, সে দুনিয়ায় খুবই অশান্তি ও কষ্ট ভোগ করেছিল। তাকে জান্নাতে
প্রবেশ করিয়ে দেয়া হবে এবং জিজ্ঞেস করা হবে : তুমি কি কখনও কোন কষ্ট
ভোগ করেছিলে? সে জবাবে বলবে : না, কখনই না। (মুসলিম ৪/২১৬২) আল্লাহ
সুবহানাহু ওয়া তা'আলা ঐ ধ্বংসপ্রাপ্ত লোকদের সম্পর্কে বলেনঃ
فَأَصْبَحُوا فِي دِيَارِهِمْ جِثِبِينَ . كَأَنْ لَّمْ يَغْنَوْا فِيْهَا
তারা নিজ নিজ গৃহে উপুড় হয়ে পড়ে রইল। যেন তারা সেই গৃহগুলিতে কখনও
বসবাস করেনি। (সূরা হুদ, ১১ ঃ ৬৭-৬৮) ইরশাদ হচ্ছে ঃ
...
كَذَلِكَ نُفَصِّلُ الْأُيْتِ এভাবেই আমি নির্দেশসমূহকে বিশদরূপে বর্ণনা
করি এমন লোকদের জন্য যারা চিন্তা ভাবনা করে এবং এই শিক্ষা গ্রহণ করতে
পারে যে, দুনিয়া খুবই তাড়াতাড়ি ধ্বংস হয়ে যাবে। দুনিয়ার উপর ক্ষমতা প্রাপ্ত
হওয়া সত্ত্বেও দুনিয়া তার সাথে প্রতারণা করে যাচ্ছে। যে ব্যক্তি দুনিয়ার দিকে
অগ্রসর হয়, দুনিয়া তার থেকে পলায়ন করে। পক্ষান্তরে যে ব্যক্তি দুনিয়ার দিক
থেকে পলায়ন করে, দুনিয়া তার পায়ের উপর এসে পতিত হয়। আল্লাহ তা'আলা
দুনিয়ার দৃষ্টান্ত উদ্ভিদের সাথে কুরআনুল হাকীমের অন্য জায়গায়ও দিয়েছেন।
সূরা কাহফে তিনি বলেনঃ
وَ اضْرِبْ لَهُمْ مَّثَلَ الْحَيُوةِ الدُّنْيَا كَمَاءِ اَنْزَلْتُهُ مِنَ السَّمَاءِ فَاخْتَلَطَ
بِهِ نَبَاتُ الْأَرْضِ فَأَصْبَحَ هَشِيمًا تَذْرُوهُ الرِّيحُ وَكَانَ اللَّهُ عَلَى كُلِّ
شَيْءٍ مُّقْتَدِرًا