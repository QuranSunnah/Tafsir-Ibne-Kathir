--- OCR Start ---
সূরা ৭: আ'রাফ,
৪৫০
পারা ৯
ইনি তোমারই বংশের এক লোক হবে যার নাম হবে দাউদ। আদম (আঃ)
জিজ্ঞেস করেন, হে আল্লাহ! এর বয়স কত হবে? উত্তর হয়: ষাট বছর। তখন
আদম (আঃ) বলেন: হে আমার প্রভু! আমি আমার বয়স থেকে চল্লিশ বছর
একে দান করলাম। কিন্তু আদমের (আঃ) বয়স যখন শেষ হয়ে গেল তখন
মালাকুল মাউত এসে তাঁর কাছে হাযির হলেন। তিনি মালাইকা/ফেরশেতাকে
বললেন: 'এখনই কেন এলেন? এখনওতো আমার বয়সের চল্লিশ বছর বাকী
রয়েছে?' তখন তাঁকে বলা হয়, এই চল্লিশ বছর কি আপনি আপনার সন্তান
দাউদকে (আঃ) দান করেননি? তখন আদম (আঃ) তা অস্বীকার করলেন। এ
জন্য তাঁর সন্তানদেরও অস্বীকার করার স্বভাব হয়ে গেছে। আদম (আঃ) ভুলে
গিয়েছিলেন বলে তাঁর সন্তানরাও ভুলে যায়। আদম (আঃ) ভুল করেছিলেন বলে
তাঁর সন্তানরাও ভুল করে। (তিরমিযী ৮/৪৫৭, হাসান সহীহ)
ইমাম তিরমিযী (রহঃ) বলেন: এ হাদীসটি হাসান সহীহ, আবূ হুরাইরাহ
(রাঃ) কর্তৃক বিভিন্ন বর্ণনাধারার মাধ্যমে এটি বর্ণিত হয়েছে। (হাদীস নং
৮/৪৫৭) ইমাম হাকিমও (রহঃ) এটি তার মুসতাদারক গ্রন্থে বর্ণনা করেছেন এবং
মুসলিমের শর্তে তিনি এটিকে সহীহ বলেছেন। (হাকিম ২/৩২৫)
এ হাদীসটিসহ অনুরূপ আরও হাদীস থেকে প্রতীয়মান হয় যে, আদমের
(আঃ) পৃষ্ঠদেশ থেকে তাঁর সন্তানদেরকে বের করার পর দুই ভাগে ভাগ করা
হয়েছে যার একটি অংশ হবে জান্নাতী এবং অপর অংশটি জাহান্নামী। আর
তাদেরকেই তাদের উপর সাক্ষী বানিয়ে জিজ্ঞেস করেনঃ
$$وَأَشْهَدَهُمْ عَلَى أَنْفُسِهِمْ أَلَسْتُ بِرَبِّكُمْ قَالُوا بَلَى$$
নই? তারা সমস্বরে উত্তর করল : হ্যাঁ! আমরা সাক্ষী থাকলাম। অর্থাৎ অবস্থা ও
উক্তি উভয় রূপেই তারা স্বীকারোক্তি করল। কেননা সাক্ষ্য কোন সময় উক্তির
মাধ্যমে হয়। যেমন অন্যত্র বলা হয়েছে:
$$قَالُوا شَهِدْنَا عَلَى أَنْفُسِنَا$$
তারা জবাব দিবে : হ্যাঁ, আমরাই আমাদের বিরুদ্ধে সাক্ষ্য দিচ্ছি (অর্থাৎ
আমরা অপরাধ করেছি)। (সূরা আন'আম, ৬ : ১৩০) আবার কোন সময়
অবস্থার মাধ্যমেও হয়ে থাকে। যেমনঃ
$$مَا كَانَ لِلْمُشْرِكِينَ أَنْ يَعْمُرُوا مَسْجِدَ اللَّهِ شَهِدِيْنَ عَلَى أَنْفُسِهِمْ بِالْكُفْرِ$$
--- OCR End ---