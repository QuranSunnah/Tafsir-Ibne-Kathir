--- OCR Start ---
সূরা ৮: আনফাল,
৫৪০
পারা ৯
আমরাও এরূপ বলতে পারি। তাদের এ দাবী একেবারে ভিত্তিহীন এবং এটা
হচ্ছে কার্যবিহীন কথা। কেননা এ ব্যাপারে কুরআনুল কারীমে বার বার আহ্বান
জানানো হয়েছে যে, তারা কুরআনের সূরার মত একটি সূরা রচনা করে নিয়ে
আসুক তো? কিন্তু তারা তাতে সক্ষম হয়নি।
এরূপ কথা বলে তারা নিজেদেরকে প্রতারিত করছে, আর প্রতারিত করছে
তাদের বাতিল পন্থী অনুসারীদেরকে। কথিত আছে যে, এই উক্তি করেছিল
নাযার ইন্ন হারিস। ঐ বেদীন ব্যক্তি পারস্যে গিয়েছিল এবং সেখানকার ইরানী
বাদশাহ রুস্তম ও ইসফিনদিয়ারের কাহিনী পড়েছিল। যখন সে সেখান থেকে
ফিরে আসে তখন রাসূলুল্লাহ সাল্লাল্লাহু 'আলাইহি ওয়া সাল্লামের রিসালাত
প্রকাশ হয়ে পড়েছিল। রাসূলুল্লাহ সাল্লাল্লাহু 'আলাইহি ওয়া সাল্লাম জনগণকে
কুরআন কারীম পাঠ করে শোনাতেন। যখন তিনি মাজলিস শেষ করতেন তখন
ঐ দুরাচার নাযার ইন্ন হারিস বসে পড়ত এবং ইরানী বাদশাহদের ইতিহাস
বর্ণনা করে বলত : 'আচ্ছা বলত, উত্তম গল্পকথক কে? আমি, নাকি মুহাম্মাদ
সাল্লাল্লাহু 'আলাইহি ওয়া সাল্লাম?' অতঃপর বদর যুদ্ধে আল্লাহ তা'আলা
মুসলিমদেরকে যখন বিজয় দান করলেন এবং মাক্কার কতগুলো মুশরিক বন্দী
হয় তখন রাসূলুল্লাহ সাল্লাল্লাহু 'আলাইহি ওয়া সাল্লাম তাকে তাঁর সম্মুখে হত্যা
করতে বলেন এবং তাকে হত্যাও করা হয়।
أَسَاطِيرُ শব্দটি اُسْطُوْرَةٌ শব্দের বহুবচন। অর্থাৎ ঐ সব পুস্তক ও সংকলন
যেগুলো শিক্ষা করে জনগণকে শোনানো হয় বলে কাফিরেরা দাবী করত।
আর এগুলো হচ্ছে শুধু কিস্সা-কাহিনী। যেমন অন্য জায়গায় আল্লাহ
তা'আলা বলেন:
وَقَالُوا أَسَاطِيرُ الْأَوَّلِينَ اكْتَتَبَهَا فَهِيَ تُمْلَى عَلَيْهِ بُكْرَةً وَأَصِيلًا.
قُلْ أَنْزَلَهُ الَّذِي يَعْلَمُ السِّرَّ فِي السَّمَاوَاتِ وَالْأَرْضِ إِنَّهُ كَانَ غَفُوْرًا رَّحِيمًا
তারা (কাফিরেরা) বলে : এগুলিতো সেকালের উপকথা, যা সে লিখিয়ে
নিয়েছে; এগুলি সকাল-সন্ধ্যায় তার নিকট পাঠ করা হয়। বল : এটা তিনিই
অবতীর্ণ করেছেন, যিনি আকাশমন্ডলী ও পৃথিবীর সমুদয় রহস্য অবগত আছেন;
তিনি ক্ষমাশীল, পরম দয়ালু। (সূরা ফুরকান, ২৫ : ৫-৬) অর্থাৎ যারা অনুতপ্ত
হয়ে আল্লাহর দিকে ফিরে আসে, আল্লাহ তাদের তাওবাহ কবুল করে তাদেরকে
ক্ষমা করে থাকেন।
--- OCR End ---