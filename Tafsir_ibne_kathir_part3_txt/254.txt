সূরা ৬: আন'আম,
২৫৪
পারা ৮
পরিত্যাগ করেছে। (২) কখনও এমন হয় যে, ঐ ব্যক্তি পাপকাজের ইচ্ছা থাকা
সত্ত্বেও ভুলে গিয়ে অথবা অন্য কাজে ব্যস্ত থাকায় তা ছেড়ে দেয়। এ অবস্থায়
তার জন্য শাস্তিও নেই, প্রতিদানও নেই। কেননা সে ভাল কাজেরও নিয়াত
করেনি এবং খারাপ কাজও করে বসেনি। (৩) আবার কখনও এমনও হয় যে,
কোন ব্যক্তি পাপকাজ করে ফেলার চেষ্টা করে থাকে, ওর উপকরণ সংগ্রহ করে,
কিন্তু ওকে কাজে পরিণত করতে সে অপারগ হয়ে যায় এবং বাধ্য হয়ে তাকে
ওটা ছেড়ে দিতে হয়। এরূপ ব্যক্তি যদিও পাপকাজ করলনা, তবুও তাকে কাজে
পরিণতকারীরূপেই গণ্য করা হবে। সহীহ হাদীসে বর্ণিত আছে যে, নাবী
সাল্লাল্লাহু 'আলাইহি ওয়া সাল্লাম বলেছেন : 'যখন দু'জন মুসলিম তরবারী নিয়ে
যুদ্ধ করতে শুরু করে তখন হত্যাকারী ও নিহত ব্যক্তি উভয়ই জাহান্নামী।'
সাহাবীগণ জিজ্ঞেস করলেন : 'হে আল্লাহর রাসূল সাল্লাল্লাহু 'আলাইহি ওয়া
সাল্লাম! এটা হত্যাকারীর ব্যাপারে প্রযোজ্য, কিন্তু নিহত ব্যক্তি জাহান্নামী হবে
কেন? তিনি উত্তরে বললেন: 'নিশ্চয়ই সে তার সাথীকে হত্যা করতে ইচ্ছুক ছিল
(কিন্তু পারেনি)।' (বুখারী ৩১, ৬৮৭৫, ৭০৮৩)
হাফিয আবুল কাসিম আল তাবারানী (রহঃ) বলেন, আবূ মালিক আল
আশ'আরী (রহঃ) বলেন, রাসূল সাল্লাল্লাহু 'আলাইহি ওয়া সাল্লাম বলেছেন : এক
শুক্রবার থেকে পরবর্তী শুক্রবার এবং আরও তিন দিনের কৃত পাপ ক্ষমা করে
দেয়া হয়। এর কারণ এই যে, আল্লাহ তা'আলা বলেন :
$$মَنْ جَاءَ بِالْحَسَنَةِ فَلَهُ عَشْرُ أَمْثَالِهَا$$
দশগুণ প্রতিদান পাবে। (তাবারানী ৩/২৯৮)
আবূ যার (রাঃ) হতে বর্ণিত আছে, রাসুলুল্লাহ সাল্লাল্লাহু 'আলাইহি ওয়া
সাল্লাম বলেছেন : 'যে ব্যক্তি প্রতি মাসে তিনদিন সিয়াম পালন করল সে যেন
সারা বছর সিয়াম পালন করল।' ইমাম আহমাদ (রহঃ), ইমাম নাসাঈ (রহঃ)
এবং ইমাম ইবন মাজাহ (রহঃ) এ হাদীসটি তাদের গ্রন্থে লিপিবদ্ধ করেছেন।
এখানে উল্লিখিত বর্ণনাটি ইমাম আহমাদের (রহঃ)। ইমাম তিরমিযীও (রহঃ) এ
হাদীসটি বর্ণনা করেছেন। তবে তিনি আরও যোগ করেছেন : সুতরাং আল্লাহ এ
বিষয়ে সত্যায়ন করে আয়াত নাযিল করেন:
$$مَنْ جَاءَ بِالْحَسَنَةِ فَلَهُ عَشْرُ أَمْثَالِهَا$$
দশ দিনের আমলের প্রতিদান দেয়া হবে। ইমাম তিরমিযী (রহঃ) হাদীসটি হাসান
বলেছেন। (আহমাদ ৫/১৪৬, তিরমিযী ৩/৪৭০, নাসাঈ ৪/২১৮, ইব্‌ন মাজাহ