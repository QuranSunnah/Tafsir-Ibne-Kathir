সূরা ৬: আন'আম,
১১৮
পারা ৭
এই ভয় করছনা যে, আল্লাহর সাথে যাদেরকে তোমরা শরীক করছ তাদের
ব্যাপারে আল্লাহ তোমাদের কাছে কোন 'দলীল প্রমাণ' অবতীর্ণ করেননি,
আমাদের দুই দলের মধ্যে কারা অধিকতর শান্তি ও নিরাপত্তা লাভের অধিকারী
যদি তোমাদের জানা থাকে তাহলে বলত? (তাবারী ১১/৫০৫)। আল্লাহ তা'আলা
ইবরাহীমের (আঃ) বক্তব্যকে সমর্থন করেন এবং নিরাপত্তা ও হিদায়াতের
নিশ্চয়তা দিয়ে বলেন:
الَّذِينَ آمَنُوا وَ لَمْ يَلْبِسُوا إِيْمَانَهُمْ بِظُلْمٍ أُولَئِكَ لَهُمُ الْأَمْنُ وَ هُمْ مُهْتَدُونَ
প্রকৃত পক্ষে তারাই শান্তি ও নিরাপত্তার অধিকারী এবং তারাই সঠিক পথে পরিচালিত,
যারা নিজেদের ঈমানকে যুল্মের সাথে (শিরকের সাথে) সংমিশ্রণ করেনি।
وَتِلْكَ حُجَّتُنَا آتَيْنُهَا إِبْرَاهِيمَ عَلَى قَوْمِهِ এটাই ছিল আমার যুক্তি-প্রমাণ যা
আমি ইবরাহীমকে তার স্বজাতির মুকাবিলায় দান করেছিলাম। আল্লাহ সুবহানাহু
ওয়া তা'আলার এই উক্তির মধ্যে যে যুক্তি-প্রমাণের কথা রয়েছে তা এই যে,
ইবরাহীম (আঃ) তাঁর সম্প্রদায়ের লোককে বলেছিলেন : 'তোমরা যখন কোন
দলীল প্রমাণ ছাড়াই আল্লাহর সঙ্গে শরীক স্থাপন করতে ভয় করনা, তখন আমি
তোমাদের এই সব শক্তিহীন মা'বূদকে ভয় করব কেন? এখন তোমরা নিজেরাই
দেখে নিবে যে, আমাদের দুই দলের মধ্যে কারা বেশি নিজেদের রক্ষার ব্যবস্থা
করেছে।' যেমন অন্যত্র আল্লাহ বলেনঃ
إِنَّ رَبَّكَ عَلِيمٌ حَكِيمٌ
নিশ্চয়ই তোমার রাব্ব সর্বজ্ঞ, প্রজ্ঞাময়। (সূরা ইউসুফ, ১২ : ৬) অর্থাৎ তিনি
যাকে চান হিদায়াত দান করেন এবং যাকে চান পথভ্রষ্ট করেন। যেমন তিনি এক
জায়গায় বলেনঃ
إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لَا يُؤْمِنُوْنَ. وَلَوْ جَاءَتْهُمْ كُلُّ
آيَةٍ حَتَّى يَرَوُا الْعَذَابَ الْأَلِيمَ
নিঃসন্দেহে যাদের সম্বন্ধে তোমার রবের বাক্য সাব্যস্ত হয়ে গেছে, তারা
কখনও ঈমান আনবেনা, যদিও তাদের নিকট সমস্ত প্রমাণ পৌঁছে যায়, যে পর্যন্ত
না তারা যন্ত্রনাদায়ক শাস্তি প্রত্যক্ষ করে। (সূরা ইউনুস, ১০ : ৯৬-৯৭)