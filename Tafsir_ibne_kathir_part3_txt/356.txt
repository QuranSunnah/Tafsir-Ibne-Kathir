--- OCR Start ---
সূরা ৭: আ'রাফ,
৩৫৬
পারা ৮
বৃদ্ধা কাফির মহিলা ছিল। সে ছিল গানম ইন্ন মিজলায এর মেয়ে । ছামূদ জাতির
সাথে সালিহর (আঃ) সাথে অত্যন্ত শত্রুতা ছিল। তার ছিল কয়েকটি সুন্দরী
কন্যা। ধন-দৌলতেরও সে অধিকারিণী ছিল। তার স্বামীর নাম ছিল যাওয়াব
ইব্‌ন আমর। সে ছিল ছামূদ সম্প্রদায়ের একজন নেতৃস্থানীয় লোক। সাদাফ
বিন্ত মাহয়িয়া ইন্ন দাহর ইবন মুহইয়া নাম্নী আর একজন মহিলা ছিল। সেও
ছিল ধন-সম্পদ ও বংশগরিমার অধিকারিণী। সে ছামূদ সম্প্রদায়ের একজন
মু'মিন ব্যক্তির স্ত্রী ছিল এবং স্বামীকে সে পরিত্যাগ করেছিল। উষ্ট্রীর হত্যাকারীর
সাথে তারা উভয়ে অঙ্গীকার করেছিল। ঐ সাদাফ হাবাব নামক একটি লোককে
বলেছিল যে, যদি সে উষ্ট্রীটিকে হত্যা করে তাহলে সে তারই হয়ে যাবে। হাবাব
তা অস্বীকার করে। তখন সে তার চাচাতো ভাই মিসদা ইব্‌ন মাহ্রাজকে বললে
সে তা স্বীকার করে। উনাইযাহ বিন্ত গানাম কাদার ইব্‌ন সালিফকে আহ্বান
করে। সে ছিল লাল-নীলচে বর্ণের বেঁটে গঠনের লোক। জনগণ তাকে যারজ সন্ত
ান বলে ধারণা করত এবং তাকে তার পিতা সালিফের সন্তান মনে করতনা। সে
প্রকৃতপক্ষে যার পুত্র ছিল তার নাম ছিল সাহ্ইয়াদ। অথচ সেই সময় তার মা
সালিফের স্ত্রী ছিল। এই মহিলাটি উষ্ট্রীর হন্তাকে বলেছিল, 'তুমি উষ্ট্রীটিকে হত্যা
করে ফেল। এর বিনিময়ে তুমি তোমার ইচ্ছামত আমার যে কোন কন্যাকে বিয়ে
করতে পার।' সুতরাং মিসদা ইন্ন মাহরাজ ও কাদার ইব্‌ন সালিফ উভয়ে মিলে
ছামূদ সম্প্রদায়ের গুন্ডাদের সাথে ষড়যন্ত্র করল এবং সাত ব্যক্তি তাদের সাথে
যোগ দিল। এভাবে তাদের মোট সংখ্যা হল নয়জন। তাদের সম্পর্কেই আল্লাহ
সুবহানাহু ওয়া তা'আলা বলেন :
وَكَانَ فِي الْمَدِينَةِ تِسْعَةُ رَهْطٍ يُفْسِدُونَ فِي الْأَرْضِ وَلَا يُصْلِحُونَ
আর সেই শহরে ছিল এমন নয় ব্যক্তি, যারা দেশে বিপর্যয় সৃষ্টি করত এবং
সৎ কাজ করতনা। (সূরা নামল, ২৭:৪৮)
আর ওরাই ছিল কাওমের নেতৃস্থানীয় লোক। ঐ কাফিরেরা অন্যান্য কাফির
গোত্রের লোকদেরকেও তাদের সাথে নিয়ে নিল। তারা সবাই মিলে বেরিয়ে পড়ল
এবং উষ্ট্রীর জন্য অপেক্ষা করতে লাগল। উষ্ট্রীটি পানি পান করে ফিরে আসার
সময় কাদার ওর পথে একটা কংকরময় ভূমির আড়ালে ওঁৎ পেতে বসে থাকল।
আর মিসদা বসল অন্য একটি পাহাড়ের আড়ালে। উষ্ট্রীটি মিসদার পাশ দিয়ে
গমন করা মাত্রই সে ওর পায়ের গোছায় একটা তীর মেরে দিল। গানামের কন্যা
বেরিয়ে পড়ল এবং তার সবচেয়ে সুন্দরী কন্যাকে ঐ দলের লোকদের সামনে
হাযির করল। এভাবে সে তার পরমা সুন্দরী কন্যার সৌন্দর্য প্রকাশ করল।
--- OCR End ---