--- OCR Start ---
সূরা ৬: আন'আম,
২১২
পারা ৮
যে, সেটা অপব্যয়ের মধ্যে পড়ে যেত। তাই মহান আল্লাহ বলেন :
অপব্যয় করনা।
وَلَا تُسْرِفُوا
ইন জারীর (রহঃ) বলেন যে, ইব্‌ন জুরাইয (রহঃ) বলেন: এ আয়াতটি
সাবিত ইন্ন কায়িস ইন শাম্মাসের (রহঃ) ব্যাপারে অবতীর্ণ হয় যখন তিনি
খেজুর গাছ থেকে ফল আহরণ করছিলেন। ফসল তোলার সময় তিনি ঘোষণা
করেন: 'আজ যে কেহই আমার কাছে আসবে আমি তাকেই প্রদান করব।' শেষ
পর্যন্ত এত বেশি লোক এসে গেল যে, একটা ফলও তাঁর কাছে অবশিষ্ট রইলনা।
সেই সময় এই আয়াত অবতীর্ণ হয় যে, আল্লাহ তা'আলা অপব্যয়কারী ও
সীমালংঘনকারীকে ভালবাসেননা। ইব্‌ন জুরাইয বলেন : এর ভাবার্থ এই যে,
প্রত্যেক কাজেই অপব্যয় ও সীমালংঘন নিষিদ্ধ। সঠিক কথা এটাই যে, প্রত্যেক
ব্যাপারেই বাড়াবাড়ি ও সীমালংঘন দূষণীয়। তবে এখানে যে বাড়াবাড়ি না করার
কথা বলা হয়েছে তা খাওয়ার দিকে প্রত্যাবর্তিত, যা আয়াতের ধরণে অনুমিত
হয়। যেমন আল্লাহ সুবহানাহু ওয়া তা'আলা বলেন: যখন ফল পেকে যাবে তখন
সেই ফল আহার কর এবং ফসল কাটার সময় গরীবদেরকে তাদের হক প্রদান
কর, আর সীমালংঘন করনা অর্থাৎ তোমরা খাওয়ার ব্যাপারে বাড়াবাড়ি করনা।
কেননা খুব বেশি খাওয়া বুদ্ধি-বিবেক ও দেহের পক্ষে ক্ষতিকর। যেমন মহান
আল্লাহ অন্যত্র বলেন:
وَكُلُوا وَاشْرَبُوا وَلَا تُسْرِفُوا
আর খাও এবং পান কর। তবে অপব্যয় ও অমিতাচার করবেনা। (সূরা
আ'রাফ, ৭ : ৩১) সহীহ বুখারীতে রয়েছে : তোমরা বাড়াবাড়ি ও অহংকার
প্রদর্শন বাদ দিয়ে খাও, পান কর এবং পরিধান কর।
গৃহ পালিত পশু-পাখির উপকারিতা
وَ مِنَ الْأَنْعَامِ حَمُولَةً وَ فَرْشًا : Rai RA
তোমাদের জন্য চতুস্পদ জন্তু সৃষ্টি করেছেন, যা তোমাদের বোঝা বহন ও
সাওয়ারীর কাজে লাগে, যেমন উট। শাউরী (রহঃ) বর্ণনা করেন, আবূ ইসহাক
(রহঃ) বলেছেন যে, আবুল আহওয়াস (রহঃ) বলেন, আবদুল্লাহ (রাঃ) বলেছেন
যে, 'ভার বহনকারী পশু' বলতে উটকে বুঝানো হয়েছে যাকে সাধারণতঃ বিভিন্ন
বোঝা বহন করার কাজে ব্যবহার করা হয়। আর فَرْش 'ফারস' বলতে ছোট
--- OCR End ---