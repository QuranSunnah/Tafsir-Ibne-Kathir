সূরা ৯ : তাওবাহ,
৭২১
পারা ১০
مَا عَلَى الْمُحْسِنِينَ مِنْ سَبِيلٍ সৎ লোকদের প্রতি কোন প্রকারের অভিযোগ
নেই। আমরা আমাদের দুষ্কার্যের স্বীকারোক্তি করছি। সুতরাং আপনি আমাদের
ক্ষমা করুন! আমাদের উপর আপনার করুণা বর্ষণ করুন! আমাদের উপর
দয়াপরবশ হয়ে বৃষ্টি বর্ষণ করুন!' তিনি হাত উঠালেন এবং জনগণও তাঁর সাথে
হাত উঠাল। আল্লাহর করুণা উথলে উঠল এবং মুষলধারে রাহমাতের বৃষ্টি বর্ষণ
হতে শুরু হল। (ইব্‌ন আবী হাতিম ৬/১৮৬২) এরপর ঐ লোকদের বর্ণনা দেয়া
হচ্ছে যারা জিহাদে অংশগ্রহণের জন্য সদা উদ্বিগ্ন, কিন্তু স্বভাবগত কারণে বিরত
থাকতে বাধ্য হয়। মহান আল্লাহ বলেন:
وَلَا عَلَى الَّذِينَ إِذَا مَا أَتَوْكَ لِتَحْمِلَهُمْ আর ঐ লোকদের উপরও নয়, যখন
তারা তোমার নিকট এ উদ্দেশে আসে যে, তুমি তাদেরকে বাহন দান করবে।
মুজাহিদ (রহঃ) বলেন, এ আয়াতটি মুযাইনা গোত্রের শাখা বানু মাকরানের
ব্যাপারে অবতীর্ণ হয়। (তাবারী ১৪/৪২১) ইব্‌ন আবী হাতিম (রহঃ) বর্ণনা
করেন যে, হাসান (রহঃ) বলেন, নাবী মুহাম্মাদ সাল্লাল্লাহু 'আলাইহি ওয়া সাল্লাম
বলেছেন : 'হে আমার মুজাহিদ সাহাবীবর্গ! তোমরা মাদীনায় যেসব লোককে
পিছনে ছেড়ে এসেছ তাদের মধ্যে এমন লোকও রয়েছে যারা তোমাদের খরচ
করার মধ্যে, তোমাদের মাঠে-মাইদানে চলাফিরার মধ্যে, তোমাদের জিহাদ
করার মধ্যে শরীক রয়েছে। এতে তোমাদের যে সাওয়াব হবে তাতে তারাও
শরীক থাকবে।' (ইব্‌ন আবী হাতিম ৬/১৮৬৩) অতঃপর তিনি এই আয়াতটিই
পাঠ করেন।
অন্য এক রিওয়ায়াতে আছে যে, রাসূলুল্লাহ সাল্লাল্লাহু 'আলাইহি ওয়া
সাল্লামের এ কথা শুনে সাহাবীগণ বলেন: 'তারা বাড়ীতে বসে থেকেও সাওয়াবে
আমাদের সাথে শরীক হবে?' রাসূলুল্লাহ সাল্লাল্লাহু 'আলাইহি ওয়া সাল্লাম উত্তরে
বলেন : 'হ্যাঁ, কেননা তাদের ওযর রয়েছে। (ফাতহুল বারী ৭/৭৩২, মুসলিম
১৯১১) অতঃপর প্রকৃতপক্ষে যাদের কোন ওযর নেই, আল্লাহ তা'আলা তাদের
বর্ণনা দিচ্ছেন। তিনি বলছেন: অভিযোগতো শুধু ঐ লোকদের উপরই যারা ধন-
সম্পদের মালিক ও হৃষ্টপুষ্ট হওয়া সত্ত্বেও যুদ্ধে গমন না করার অনুমতি চাচ্ছে।
তারা অন্তঃপুরবাসিনী মহিলাদের মত বাড়ীতেই অবস্থান করতে ইচ্ছুক। وَطَبَعَ
اللَّهُ عَلَى قُلُوْبِهِمْ فَهُمْ لَا يَعْلَمُونَ তাদের দুষ্কার্যের কারণে আল্লাহ তা'আলা