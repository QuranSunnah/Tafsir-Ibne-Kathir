সূরা ৮ : আনফাল,
৫৯২
পারা ১০
আর সেই কাফফারা হচ্ছে এই যে, আমি আল্লাহর পথে শহীদ হয়ে যাব।' আবূ
হুযাইফা (রাঃ) ইয়ামামার যুদ্ধে শহীদ হন। আল্লাহ তাঁর প্রতি সন্তুষ্ট হোন এবং
তাঁকে সন্তুষ্ট করুন! (তাবাকাত ইবন সা'দ ৪/১০)
ইব্‌ন আব্বাস (রাঃ) বলেন যে, যে দিন বদরী বন্দীরা গ্রেফতার হয়ে আসে
সেই রাতে রাসূলুল্লাহ সাল্লাল্লাহু 'আলাইহি ওয়া সাল্লামের ঘুম হয়নি। সাহাবীগণ
কারণ জিজ্ঞেস করলে তিনি বলেন: 'এই কয়েদীদের মধ্য থেকে হাতে-পায়ে
বেড়ি পরানোর কারণে, আমার চাচা আব্বাসের (রাঃ) কান্নাকাটির শব্দ আমার
কানে আসছে, তোমরা তার বন্ধন খুলে দাও।' তখন সাহাবীগণ তাঁর বন্ধন খুলে
দেন। এরপর রাসূলুল্লাহ সাল্লাল্লাহু 'আলাইহি ওয়া সাল্লাম ঘুমোতে যান।
(তাবাকাত ইব্‌ন সা'দ ৪/১৩, মুরসাল) মূসা ইব্‌ন উকবাহ (রহঃ) ইব্‌ন শিহাব
(রহঃ) হতে, তিনি আনাস ইবন মালিক (রাঃ) হতে বর্ণনা করেন, কোন কোন
আনসারী নাবী সাল্লাল্লাহু 'আলাইহি ওয়া সাল্লামকে বলেন : 'আমরা আপনার চাচা
আব্বাসকে (রাঃ) মুক্তিপণ ছাড়াই ছেড়ে দিতে চাই।' কিন্তু সমতা কায়েমকারী
নাবী সাল্লাল্লাহু 'আলাইহি ওয়া সাল্লাম বলেন: 'না, আল্লাহর শপথ! তোমরা এক
দিরহাম কম করনা। বরং পূর্ণ মুক্তিপণ আদায় কর।' (ফাতহুল বারী ৭/৩৭৩)
ইউনুস ইব্‌ন বিক্কির (রহঃ) মুহাম্মাদ ইবন ইসহাক (রহঃ) হতে, তিনি ইয়াযীদ
ইব্‌ন রূম্মান (রহঃ) হতে, তিনি উরওয়াহ (রহঃ) হতে, তিনি যুহরী (রহঃ) হতে
বর্ণনা করেন, অনেকে তাকে বলেছেন যে, কুরাইশরা মুক্তিপণের অর্থ দিয়ে লোক
পাঠিয়েছিল। প্রত্যেকেই ধার্যকৃত অর্থ দিয়ে নিজ নিজ কয়েদীকে ছাড়িয়ে
নিয়েছিলেন। আব্বাস (রাঃ) বলেন: 'হে আল্লাহর রাসূল! আমিতো মুসলিমই
ছিলাম।' তখন রাসূলুল্লাহ সাল্লাল্লাহু 'আলাইহি ওয়া সাল্লাম বলেন : আপনি যদি
মুসলিম হন আল্লাহ তা জানেন। যদি আপনার কথা সত্য হয় তাহলে আল্লাহ
আপনাকে এর বিনিময় প্রদান করবেন। কিন্তু আহকাম বাহ্যিকের উপর জারী হয়ে
থাকে বলে আপনাকে আপনার মুক্তিপণ আদায় করতেই হবে। তাছাড়া আপনার
দু'ভ্রাতুস্পুত্র নাওফেল ইব্‌ন হারিস ইব্‌ন আবদিল মুত্তালিব ও আকীল ইব্‌ন আবী
তালিব ইব্‌ন আবদিল মুত্তালিবের মুক্তিপণ আপনাকে আদায় করতে হবে। আরও
আদায় করতে হবে আপনার মিত্র উৎবা ইন্ন আমরের মুক্তিপণ, যে বানু হারিস
ইন্ন ফাহরের গোত্রভুক্ত।' আব্বাস (রাঃ) বললেন: 'হে আল্লাহর রাসূল সাল্লাল্লাহু
'আলাইহি ওয়া সাল্লাম! আমার কাছেতো এত অর্থ নেই।' রাসূলুল্লাহ সাল্লাল্লাহু
'আলাইহি ওয়া সাল্লাম তখন বললেন, আপনার ঐ অর্থ/সম্পদ কোথায় গেল যা
আপনি ও উম্মুল ফাযল যমীনে পুঁতে রেখেছেন আর তাকে বলেছেন, 'যদি এই