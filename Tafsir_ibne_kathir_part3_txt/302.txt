--- OCR Start ---
সূরা ৭: আ'রাফ,
৩০২
পারা ৮
আব্বাস (রাঃ) বলেছেন: দিনে পুরুষ লোকেরা এবং রাতে মহিলারা কাপড় খুলে
তাওয়াফ করত। মহিলারা বলত : আজকে একটি অংশ অথবা সম্পূর্ণটাই উম্মুক্ত
করা হবে। কিন্তু যা'ই দেখতে পাওয়া যাক না কেন আমি তা কারও জন্য
অনুমোদন দিবনা। (মুসলিম, ৪/২৩২০, নাসাঈ ৬/৩৪৫, তাবারী ১২/৩৯০)
আল্লাহ তাদেরকে আদেশ করেন যে, তারা যেন পরিস্কার ও উত্তম পোষাক
পরিধান করে গোপনাঙ্গ ঢেকে রেখে আল্লাহর সন্তুষ্টির উদ্দেশে তাওয়াফ করে।
এখানে উল্লেখ্য যে, সালাত আদায় করার সময় উত্তম পোষাক পরিধান করার
জন্য আদেশ করা হয়েছে। (তাবারী ১২/৩৯১) মুজাহিদ (রহঃ), 'আতা (রহঃ),
ইবরাহীম নাখঈ (রহঃ), সাঈদ ইব্‌ন যুবাইর (রহঃ), কাতাদাহ (রহঃ), সুদ্দী
(রহঃ), যাহহাক (রহঃ), মালিক (রহঃ) প্রমুখও যুহরী (রহঃ) হতে অনুরূপ বর্ণনা
করেছেন। (তাবারী ১২/৩৯২-৩৯৪) সালাফগণেরও অনেকে এরূপ বলেছেন।
এর উপর ভিত্তি করেই হাদীসে বলা হয়েছে যে, সালাতের সময় সুন্দর সুন্দর
সাজে সজ্জিত হওয়া মুসতাহাব, বিশেষ করে জুমু'আ ও ঈদের দিন সুগন্ধি
ব্যবহার করাও উত্তম। কেননা এটাও সৌন্দর্যেরই অন্তর্ভুক্ত।
সবচেয়ে উত্তম পোশাক হচ্ছে সাদা পোশাক। ইমাম আহমাদ (রহঃ) ইন
আনাস (রাঃ) থেকে বর্ণনা করেন, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন: তোমরা সাদা পোশাক পরিধান কর, কেননা এটাই হচ্ছে সবচেয়ে
উত্তম পোশাক। নিজেদের মৃতদেরকেও এই কাপড়ের কাফন পরাও। তোমরা
চোখে সুরমা ব্যবহার কর। কেননা এটা দৃষ্টিশক্তিকে তীক্ষ্ণ করে এবং ভ্রূ গজিয়ে
থাকে।' (আহমাদ ১/২৪৭) এ হাদীসটির ইসনাদ খুবই উত্তম। ইমাম আবূ দাউদ
(রহঃ), ইমাম তিরমিযী (রহঃ) এবং ইমাম ইব্‌ন মাজাহও (রহঃ) এটি তাদের
গ্রন্থে লিপিবদ্ধ করেছেন। (হাদীস নং ৪/৩৩২, ৭/৭২ এবং ১/৪৭৩) ইমাম
তিরমিযী (রহঃ) এটিকে হাসান সহীহ বলেছেন।
অমিতব্যয়ী না হওয়ার নির্দেশ
আল্লাহ সুবহানাহু ওয়া তা'আলা বলেন : كُلُوا وَاشْرَبُوا وَلَا تُسْرِفُوا 'তোমরা
খাও ও পান কর, কিন্তু অপব্যয় ও অমিতাচার করনা' এ আয়াতে সুরুচি সম্পন্ন ও
পবিত্র সমুদয় জিনিসই অন্তর্ভুক্ত রয়েছে। ইব্‌ন জারীর (রহঃ) বলেন যে, মুহাম্মাদ
ইব্‌ন আবদুল 'আলা (রহঃ) আমাদেরকে বলেছেন যে, মুহাম্মাদ ইব্‌ন শাওর
(রহঃ) মা'মার (রহঃ) থেকে, তিনি ইব্‌ন তাউস (রহঃ) থেকে, তিনি তার পিতা
থেকে বলেন যে, ইব্‌ন আব্বাস (রাঃ) বলেছেন : আল্লাহ তা'আলা মানুষকে যত
--- OCR End ---