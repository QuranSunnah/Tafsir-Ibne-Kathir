--- OCR Start ---
সূরা ৭: আ'রাফ,
প্রবেশ করে, এ প্রচেষ্টায় তারা
আদৌ থেমে থাকেনা।
৪৮৮
পারা ৯
ثُمَّ لَا يُقْصِرُوْنَ
আল্লাহভীতি বনাম শাইতানের ইবাদাত
যে সব বান্দা আল্লাহর নির্দেশ মেনে চলে এবং নিষিদ্ধ কাজ থেকে বিরত
থাকে, তাদেরকে যদি কোন সময় শাইতান কুমন্ত্রণা দিয়ে খারাপ কাজে নিমগ্ন
করে তাহলে সত্বরই তারা আল্লাহকে স্মরণ করে। এই লোকদের আল্লাহর শাস্তি
দান, সাওয়াব, তাঁর ওয়াদা, ভয় প্রদর্শন ইত্যাদি স্মরণ হয়ে যায়। ফলে তৎক্ষণাৎ
তারা তাওবাহ করে এবং আল্লাহর দিকে ঝুঁকে পড়ে। আর ঐ মুহুর্তেই তাঁর দিকে
প্রত্যাবর্তন করে তাঁর কাছে ক্ষমা প্রার্থনা করতে শুরু করে। সাথে সাথেই তাদের
অন্তর্দৃষ্টি খুলে যায় এবং সঠিক পথে ফিরে আসে ।
মানুষের মধ্যের শাইতানের বন্ধুরা মিথ্যা কুমন্ত্রণা দেয়
আল্লাহ সুবহানাহু ওয়া তা'আলার উক্তি : وَإِخْوَانُهُمْ يَمُدُّونَهُمْ তাদের সঙ্গী
মানবরূপী শাইতানরা তাদেরকে বিভ্রান্তির পথে টেনে হিঁচড়ে নিয়ে যায়। যেমন
মহান আল্লাহ বলেনঃ
إِنَّ الْمُبَذِّرِينَ كَانُوا إِخْوَانَ الشَّيْطِينِ
নিশ্চয়ই যারা অপব্যয় করে তারা শাইতানের ভাই। (সূরা ইসরা, ১৭ : ২৭)
অর্থাৎ শাইতান তাদের অনুসারীদেরকে ও তাদের কথা মান্যকারীদেরকে
গুমরাহীর দিকে নিয়ে যায়। পাপকাজ তাদের কাছে তারা সহজ করে দেয় এবং
তাদের দৃষ্টিতে শোভনীয় করে তোলে।
ثُمَّ لَا يُقْصِرُوْنَ এই শাইতানরা তাদের চেষ্টায় মোটেই কোন ত্রুটি করেনা।
ইব্‌ন আব্বাস (রাঃ) বলেন যে, এর ভাবার্থ হচ্ছে- মানুষ অসৎ কাজ সম্পাদনে
আদৌ অবহেলা প্রদর্শন করেনা এবং শাইতানরাও তাদেরকে বিপথে চালিত
করার কাজে মোটেই ত্রুটি করেনা। (তাবারী ১৩/৩৩৮) গুমরাহীর দিকে
আকৃষ্টকারীরা হচ্ছে জিন ও শাইতান, যারা নিজেদের মানব বন্ধুদের কাছে
কুমন্ত্রণা দানের কাজে মোটেই ত্রুটি করেনা। কারণ তাদের প্রকৃতি ও স্বভাবই এ
রূপ। যেমন আল্লাহ তা'আলা বলেন:
أَلَمْ تَرَ أَنَّا أَرْسَلْنَا الشَّيْطِينَ عَلَى الْكُفِرِينَ تَؤُزُّهُمْ أَذًا
--- OCR End ---