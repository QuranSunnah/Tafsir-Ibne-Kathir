--- OCR Start ---
সূরা ৮: আনফাল,
৫৬২
পারা ১০
(রাঃ) বর্ণিত হাদীসে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম ও
মুসলিমরা একমাত্র কাফেলার উদ্দেশেই বের হয়েছিলেন। কিন্তু আল্লাহ তা'আলা
কোন তারিখ নির্ধারণ ও কোন যুদ্ধ প্রস্তুতি ছাড়াই মুসলিমদেরকে কাফিরদের সাথে
মুখোমুখী করে দিলেন। (তাবারী ১৩/৫৬৬)
মুহাম্মাদ ইব্‌ন ইসহাক (রহঃ) বর্ণনা করেন, ইয়াযীদ ইব্‌ন রুম্মান (রহঃ)
তাকে বলেছেন যে, উরওয়াহ ইবনুয যুবাইর (রহঃ) বলেছেনঃ বদরের নিকটবর্তী
হয়ে রাসূলুল্লাহ সাল্লাল্লাহু 'আলাইহি ওয়া সাল্লাম আলী ইব্‌ন আবী তালিব (রাঃ),
সা'দ ইব্‌ন আবী ওয়াক্কাস (রাঃ) এবং যুবাইর ইব্‌ন আওয়ামকে (রাঃ) খবর
নেয়ার জন্য পাঠিয়ে দেন। আরও কয়েকজন সাহাবীকেও তাদের সঙ্গী করে
দেন। তাঁরা বানু সাঈদ ইব্‌ন আস ও বানু হাজ্জাজের দুই ভৃত্যকে কৃয়ার ধারে
পেয়ে যান। দু'জনকেই গ্রেফতার করে তাঁরা নাবী সাল্লাল্লাহু 'আলাইহি ওয়া
সাল্লামের কাছে হাযির করেন। ঐ সময় রাসূলুল্লাহ সাল্লাল্লাহু 'আলাইহি ওয়া
সাল্লাম সালাত আদায় করছিলেন। তারা তাদেরকে প্রশ্ন করতে শুরু করলেন।
তাঁরা প্রশ্ন করলেন : 'তোমরা কে?' তারা উত্তরে বলল: 'আমরা কুরাইশ
সেনাবাহিনীর পানি বহনকারী, তারা আমাদেরকে পানি সংগ্রহের জন্য
পাঠিয়েছিল।' সাহাবীগণের ধারণা ছিল যে, তারা আবূ সুফিয়ানের লোক। এ
জন্য তাঁরা তাদেরকে কঠোর প্রহার করলেন। তাই বাধ্য হয়ে তারা ভয় পেয়ে
বলে উঠল যে, তারা আবূ সুফিয়ানের কাফেলার লোক। তখন তাঁরা তাদেরকে
প্রহার করা বন্ধ করলেন।
রাসূলুল্লাহ সাল্লাল্লাহু 'আলাইহি ওয়া সাল্লাম সালাত আদায় করে সালাম
ফিরালেন এবং সাহাবীগণকে সম্বোধন করে বললেন : 'তারা যখন সত্য কথা
বলল তখন তোমরা তাদেরকে মারধর করলে, আর যখন তারা মিথ্যা কথা বলল
তখন তোমরা তাদেরকে প্রহার করা বন্ধ করলে? আল্লাহর শপথ! এরা পূর্বে সত্য
কথাই বলেছিল। এরা কুরাইশেরই গোলাম।' অতঃপর তিনি তাদেরকে জিজ্ঞেস
করলেন : 'আচ্ছা বলত, কুরাইশদের সেনাবাহিনী কোথায় রয়েছে?' তারা উত্তরে
বলল : 'উপত্যকার ঐ দিকের ঐ পাহাড়ের পিছনে রয়েছে।' রাসূলুল্লাহ সাল্লাল্লাহু
'আলাইহি ওয়া সাল্লাম জিজ্ঞেস করলেন: 'সংখ্যায় তারা কত হতে পারে?' তারা
বলল : 'সংখ্যাতো আমাদের জানা নেই, সংখ্যায় তারা অনেক।' তিনি বললেনঃ
'আচ্ছা, দৈনিক তারা কয়টা উট যবাহ্ করে তা তোমরা বলতে পার কি?' উত্তরে
তারা বলল : 'কোনদিন নয়টি এবং কোন দিন দশটি।' তিনি তখন মন্তব্য
করলেন : 'তাহলে তাদের সংখ্যা নয় শত থেকে এক হাজার হবে।' তারপর
--- OCR End ---