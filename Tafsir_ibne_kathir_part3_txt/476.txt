সূরা ৭: আ'রাফ,
৪৭৬
পারা ৯
সন্তান দান করেন তাহলে এটা তাঁর বড়ই ইহসান হবে! ইব্‌ন আব্বাস (রাঃ)
বলেন : 'মা-বাবার এই ভয়ও থাকে যে, সন্তান না জানি হয়তো কোন পশুর
আকৃতি বিশিষ্ট হয়ে যায়! (তাবারী ১৩/৩০৬) আবূ বাখতারী (রহঃ) এবং মালিক
(রহঃ) মন্তব্য করেছেন যে, এর অর্থ হচ্ছে: তারা ভয়ে ভীত থাকেন যে, না জানি
মানব সন্তান না হয়ে অন্য কিছু জন্ম লাভ করে। (তাবারী ১৩/৩০৬) হাসান
বাসরী (রহঃ) বলেন যে, এর ভাবার্থ হচ্ছে, 'যদি আল্লাহ আমাকে পুত্র সন্তান দান
করেন। (তাবারী ১৩/৩০৬) মোট কথা, আল্লাহ তা'আলা যখন তাদেরকে সৎ ও
নিখুঁত সন্তান দান করেন তখন তারা আল্লাহর দেয়া এই দানে অংশী স্থাপন করে
ওটাকে মূর্তি/প্রতিমাগুলোর অংশ বানিয়ে দেয়। আল্লাহর সত্তা এরূপ শির্ক থেকে
সম্পূর্ণরূপে মুক্ত।
ইন জারীর (রহঃ) বলেন যে, এটা আদমের (আঃ) ঘটনা নয়, বরং এটা
অন্য ধর্মাবলম্বীদের ঘটনা। হাসান বাসরী (রহঃ) বর্ণনা করেছেন যে, এর দ্বারা
কোন আদম সন্তানের মুশরিক ব্যক্তিকে বুঝানো হয়েছে যে এরূপ করে থাকে।
(তাবারী ১৩/৩১৪) কাতাদাহ (রহঃ) বলেন, হাসান বাসরী (রহঃ) বলতেন যে,
এটা হচ্ছে ইয়াহুদী ও খৃষ্টানের কাজের বর্ণনা, যারা নিজেদের সন্তানদেরকে
নিজেদের রীতিনীতির উপর পরিচালিত করে যা তাদেরকে ইয়াহুদী ও খৃষ্টান
বানিয়ে দেয়। (তাবারী ১৩/৩১৪) এই আয়াতের যেসব তাফসীর বর্ণনা করা
হয়েছে তন্মধ্যে এটাই উত্তম তাফসীর।
আল্লাহ সুবহানাহু ওয়া তা'আলা বলেন : তারা যাকে অংশী করে আল্লাহ তা
অপেক্ষা অনেক উন্নত ও মহান। এই আয়াতগুলির বর্ণনা, ইতোপূর্বে আদম
(আঃ) ও হাওয়ার (আঃ) বর্ণনাক্রমিক বর্ণনার মত। প্রথমে মূল মা-বাবার বর্ণনা
দেয়ার পর মহান আল্লাহ অন্যান্য মা-বাবা ও তাদের শিরকের বর্ণনা দিয়েছেন।
এরপর ব্যক্তিগত বর্ণনা শেষ করে শ্রেণীগত বর্ণনার দিকে মোড় ফিরানো হয়েছে।
মহান আল্লাহ বলেন:
وَلَقَدْ زَيَّنَّا السَّمَاءَ الدُّنْيَا بِمَصَابِيحَ وَ جَعَلْنَهَا رُجُومًا لِلشَّيْطِينِ وَ
اَعْتَدْنَا لَهُمْ عَذَابَ السَّعِيرِ
আমি নিকটবর্তী আকাশকে সুশোভিত করেছি প্রদীপমালা দ্বারা এবং ওগুলিকে
করেছি শাইতানের প্রতি নিক্ষেপের উপকরণ এবং তাদের জন্য প্রস্তুত রেখেছি
জ্বলন্ত আগুনের শাস্তি। (সূরা মুল্ক, ৬৭ : ৫) আর এটা স্পষ্ট কথা যে,
সৌন্দর্যের জন্য যে তারকাগুলি নির্দিষ্ট রয়েছে সেগুলি ছিটকে পড়েনা। ঐগুলি