--- OCR Start ---
সূরা ৮: আনফাল,
৫২৫
পারা ৯
: আমরা আপনার কথা শুনলাম, অথচ কার্যতঃ তারা কিছুই শোনেনা। ইন্ন
ইসহাক (রহঃ) বলেন যে, এর দ্বারা মুনাফিকদেরকে বুঝানো হয়েছে। তাদের
রীতিনীতি এই ছিল যে, তারা মুখে বলত, আমরা শুনলাম ও কবূল করলাম। কিন্তু
আসলে তারা কিছুই শুনতনা। (তাবারী ১৩/৪৫৮)
এরপর জানিয়ে দেয়া হচ্ছে যে, এই প্রকারের আদম সন্তানরা হচ্ছে নিকৃষ্টতম
জীব। প্রাণীদের মধ্যে ওরাই হচ্ছে নিকৃষ্টতম যারা সত্য কথা শোনার ব্যাপারে
বধির ও সত্য কথা বলার ব্যাপারে মূক। তারা কোন জ্ঞানই রাখেনা। কেননা
তারা সত্য কথা মোটেই বুঝেনা। এরা নিকৃষ্টতম প্রাণী, এরাই কাফির। চতুস্পদ
জন্তু যে প্রকৃতিতে সৃষ্ট হয়েছে ওরা ঐভাবেই চলাফিরা করে, অতএব তারা
আল্লাহর অনুগত নয়। কিন্তু মানুষতো প্রকৃতিগতভাবে ইবাদাতের জন্য সৃষ্ট
হয়েছে, অথচ তারা কুফরী করছে। প্রকৃতির বিপরীত রূপে চলার কারণে তারা
চতুস্পদ জন্তুর চেয়েও নিকৃষ্ট। এ জন্যই তাদেরকে চতুস্পদ জন্তুর সাথে তুলনা
করা হয়েছে। আল্লাহ সুবহানাহু ওয়া তা'আলা বলেনঃ
وَ مَثَلُ الَّذِينَ كَفَرُوا كَمَثَلِ الَّذِي يَنْعِقُ بِمَا لَا يَسْمَعُ إِلَّا دُعَاء وَ نِدَاءً
আর যারা অবিশ্বাস করেছে তাদের দৃষ্টান্ত ওদের ন্যায়, যেমন কেহ আহ্বান
করলে শুধু চীৎকার ও ধ্বনি ব্যতীত আর কিছুই শোনেনা। (সূরা বাকারাহ, ২ঃ
১৭১) অন্যত্র তিনি বলেনঃ
أُولَبِكَ كَالْأَنْعَامِ بَلْ هُمْ أَضَلُّ أُولَئِكَ هُمُ الْغُفِلُوْنَ
তারাই হল পশুর ন্যায়, বরং তা অপেক্ষাও অধিক বিভ্রান্ত। তারাই হল গাফিল
বা উদাসীন। (সূরা আ'রাফ, ৭ : ১৭৯) ইব্‌ন আব্বাস (রাঃ), মুজাহিদ (রহঃ)
এবং ইন জারীর (রহঃ) বলেন যে, মুহাম্মাদ ইব্‌ন ইসহাক (রহঃ) বলেনঃ এর
দ্বারা কুরাইশের বানু আবদিদ দারের লোকদেরকে বুঝানো হয়েছে। (তাবারী
১৩/৪৬০) মুহাম্মাদ ইব্‌ন ইসহাক (রহঃ) বলেন, এর দ্বারা উদ্দেশ্য হচ্ছে
মুনাফিকরা। কিন্তু মুশরিক ও মুনাফিকদের মধ্যে কোনই পার্থক্য নেই। কেননা
এই দু'দলই হচ্ছে জ্ঞান-বিবেকহীন লোক। ভাল কাজ করার মত কোন
যোগ্যতাই তাদের মধ্যে নেই। এরপর ইরশাদ হচ্ছেঃ
وَلَوْ عَلِمَ اللَّهُ فِيْهِمْ خَيْرًا لَأَسْمَعَهُمْ আল্লাহ যদি জানতেন যে, তাদের মধ্যে
কল্যাণকর কিছু নিহিত রয়েছে তাহলে অবশ্যই তিনি তাদেরকে শোনার (ও
বুঝার) তাওফীক দিতেন। অন্তর্নিহিত কথা এই যে, যেহেতু তাদের মধ্যে কোন
--- OCR End ---