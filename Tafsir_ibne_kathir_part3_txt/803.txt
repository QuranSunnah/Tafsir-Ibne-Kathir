--- OCR Start ---
সূরা ১০ : ইউনুস,
৮০৩
পারা ১১
ইসলাম গ্রহণ করেননি। মুসাইলামা তাকে জিজ্ঞেস করে : 'হে আমর! আপনাদের
লোকের উপর (অর্থাৎ মুহাম্মাদ সঃ-এর উপর) এখন কি অহী অবতীর্ণ হয়েছে?'
উত্তরে ইব্‌ন আস (রাঃ) বলেন: 'আমি তাঁর সঙ্গীদেরকে এক ব্যাপক অথচ
সংক্ষিপ্ত সূরা পাঠ করতে শুনেছি।' সে জিজ্ঞেস করল : ' সেটা কি?' আমর (রাঃ)
উত্তরে বললেন, তা হল ঃ
$$
وَالْعَصْرِ. إِنَّ الْإِنْسَانَ لَفِي خُسْرٍ. إِلَّا الَّذِينَ آمَنُوا وَعَمِلُوا الصَّلِحَتِ
وَ تَوَاصَوْا بِالْحَقِّ وَتَوَاصَوْا بِالصَّبْرِ
$$
মহাকালের শপথ! মানুষ অবশ্যই ক্ষতির মধ্যে রয়েছে। কিন্তু তারা নয়, যারা
ঈমান আনে ও সৎ কাজ করে এবং পরস্পরকে সত্যের উপদেশ দেয় ও ধৈর্য
ধারণে পরস্পরকে উদ্বুদ্ধ করে। (সূরা ‘আসর, ১০৩: ১-৩)
মুসাইলামা কাযযাব কিছুক্ষণ চিন্তা করে বলল: 'আমার উপরও এমনি এক
অহী অবতীর্ণ হয়েছে।' আমর (রাঃ) জিজ্ঞেস করলেন : 'সেটা কি?' সে জবাবে
বলল: 'হে উবর, হে উবর (এক প্রকার জন্তু) তোমার দু'টি কান ও একটি বক্ষ
প্রতীয়মান হচ্ছে, এ ছাড়া তোমার সারা দেহই বাজে।' অতঃপর সে আমরকে
(রাঃ) বলল: 'হে আমর (রাঃ)! আমার অহী কেমন মনে হল?' আমর ইব্‌ন আস
(রাঃ) বলেন : 'আল্লাহর শপথ! আপনিতো নিজেও জানেন এবং আমিও ভাল
করেই জানি যে, আপনি মিথ্যাবাদী।' (আল বিদায়া ওয়ান নিহায়া ৬/৩২৬) যখন
একজন মুশরিকের এই অবস্থা যে, নাবী সাল্লাল্লাহু 'আলাইহি ওয়া সাল্লামের
সত্যবাদী হওয়া ও মুসাইলামার মিথ্যাবাদী হওয়া তার কাছেও গোপনীয় নয়,
তখন চক্ষুষ্মানদের কাছে এটা কিরূপে গোপন থাকতে পারে? তাই আল্লাহ
সুবহানাহু ওয়া তা'আলা বলেন:
$$
وَ مَنْ أَظْلَمُ مِمَّنِ افْتَرَى عَلَى اللَّهِ كَذِبًا أَوْ كَذَّبَ بِايْتِهِ إِنَّهُ لَا
يُفْلِحُ الظَّلِمُونَ
$$
যে ব্যক্তি আল্লাহর প্রতি মিথ্যা দোষারোপ করে, কিংবা আল্লাহর
আয়াতসমূহকে মিথ্যা প্রতিপন্ন করে, তার চেয়ে বড় যালিম আর কে হতে পারে?
(সূরা আন'আম, ৬: ২১) আর এই আয়াতে কারীমায় আল্লাহ তা'আলা বলেনঃ
--- OCR End ---