--- OCR Start ---
সূরা ৮: আনফাল,
৫১৮
পারা ৯
করে শত্রু তার পশ্চাদ্ধাবন করল, তখন সে ঐ শত্রুকে একাকী পেয়ে তার দিকে
ফিরে গেল এবং তাকে আক্রমণ করে হত্যা করল। এই যৌক্তিকতায় পলায়ন
করলে কোন দোষ নেই। (তাবারী ১৩/৪৩৬, ৪৩৭) এটা সাঈদ ইব্‌ন জুবাইর
(রহঃ) এবং সুদ্দীর (রহঃ) উক্তি। যাহহাক (রহঃ) বলেন: অথবা এই উদ্দেশে
পলায়ন করে যে, সে মুসলিমদের অন্য দলের সাথে মিলিত হবে এবং তাদেরকে
সাহায্য করবে অথবা তারাই তাকে সাহায্য করবে। এই পলায়নও জায়িয। অথবা
সে যদি ইমামের কাছে যায় তাহলে তাও জায়িয।
আবূ উবাইদাহ (রাঃ) ইরানের একটি পুলের উপর নিহত হন। তখন উমার
ইবন খাত্তাব (রাঃ) বলেন : 'চতুরতা অবলম্বন করে তিনি পালিয়ে আসতে
পারতেন। আমি তাঁর আমীর ও বন্ধন রূপে ছিলাম। তিনি আমার কাছে চলে
এলেই হত!' অতঃপর তিনি বলেন: 'হে লোকসকল! এ আয়াতটিকে কেন্দ্র করে
তোমরা ভুল ধারণায় পতিত হয়োনা। এটা বদরের যুদ্ধের ব্যাপারে ছিল। এখন
আমি প্রত্যেক মুসলিমের জামাআত বা দল!' নাফি' (রহঃ) উমারকে (রাঃ) বলেন
: 'শত্রুদের সাথে যুদ্ধের সময় আমরা যুদ্ধক্ষেত্রে অটল থাকতে পারিনা। আর
আমাদের কেন্দ্র কোন্টা তা আমরা জানিনা। অর্থাৎ ইমাম আমাদের কেন্দ্র নাকি
সেনাবাহিনী কেন্দ্র তা আমাদের জানা নেই।' তখন তিনি বলেন : 'রাসূলুল্লাহ
সাল্লাল্লাহু 'আলাইহি ওয়া সাল্লাম আমাদের কেন্দ্র।' আমি বললাম যে, আল্লাহ
সুবহানাহু ওয়া তা'আলা ... إِذَا لَقِيتُمُ الَّذِينَ كَفَرُوا زَحْفًا এ আয়াত যে নাযিল
করেছেন! তখন তিনি বলেন: 'এ আয়াতটি বদরের দিনের ব্যাপারে অবতীর্ণ
হয়েছে। এটা বদরের পূর্বের সময়ের জন্যও নয়, এর পরবর্তী সময়ের জন্যও
নয়।' مُتَحَيِّزًا এর অর্থ হচ্ছে নাবী সাল্লাল্লাহু 'আলাইহি ওয়া সাল্লামের নিকট
আশ্রয় গ্রহণকারী। অনুরূপভাবে এখনও কোন লোক তার আমীরের কাছে বা
সঙ্গীদের কাছে আশ্রয় নিতে পারে। কিন্তু যদি এই পলায়ন এই কারণ ছাড়া অন্য
কারণে হয় তাহলে তা হারাম এবং পাপে কাবীরার মধ্যে গণ্য হবে।
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : 'তোমরা সাতটি ধ্বংসকারী জিনিস থেকে বেঁচে থাক।
(১) আল্লাহর সাথে কেহকেও শরীক করা, (২) যাদু করা, (৩) কেহকেও
অন্যায়ভাবে হত্যা করা, (৪) সুদ ভক্ষণ করা, (৫) ইয়াতীমের মাল খেয়ে নেয়া,
(৬) যুদ্ধক্ষেত্র হতে পৃষ্ঠপ্রদর্শন করে পালিয়ে যাওয়া এবং (৭) সতী সাধ্বী সরলা
মু'মিনা নারীকে ব্যভিচারের অপবাদ দেয়া।' (ফাতহুল বারী ৫/৪৬২, মুসলিম
--- OCR End ---