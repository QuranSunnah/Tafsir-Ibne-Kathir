--- OCR Start ---
সূরা ১০ : ইউনুস,
৮৮২
পারা ১১
তোমার রবের শুভ ও কল্যাণময় বাণী (প্রতিশ্রুতি) পূর্ণ হল যেহেতু তারা ধৈর্য
ধারণ করেছিল। আর ফির'আউন ও তার সম্প্রদায়ের কীর্তিকলাপ ও উচ্চ
প্রাসাদসমূহকে আমি ধ্বংসস্তুপে পরিণত করেছি। (সূরা আ'রাফ, ৭ : ১৩৭) অন্য
আয়াতে আল্লাহ সুবহানাহু ওয়া তা'আলা বলেন :
فَأَخْرَجْنُهُمْ مِّنْ جَنَّتٍ وَعُيُونٍ. وَكُنُوزِ وَ مَقَامٍ كَرِيمٍ. كَذَلِكَ وَ
أَوْرَثْنَهَا بَنِي إِسْمَاعِيلَ
পরিণামে আমি ফির'আউন গোষ্ঠিকে বহিস্কৃত করলাম তাদের উদ্যানরাজি ও
প্রস্রবণ হতে। এবং ধন ভান্ডার ও সুরম্য সৌধমালা হতে। এরূপই ঘটেছিল এবং
বানী ইসরাঈলকে আমি করেছিলাম এ সমুদয়ের অধিকারী। (সূরা শু'আরা, ২৬ ঃ
৫৭-৫৯) মহান আল্লাহ আরও বলেন :
كَمْ تَرَكُوا مِنْ جَنْتٍ وَعُيُونٍ . وَ زُرُوعٍ وَ مَقَامٍ كَرِيمٍ. وَنَعْمَةٍ كَانُوا
فِيهَا فَكِهِينَ
তারা পশ্চাতে রেখে গেল কত উদ্যান ও প্রস্রবণ, কত শস্য ক্ষেত্র ও সুরম্য প্রাসাদ,
কত বিলাস উপকরণ, যা তাদেরকে আনন্দ দিত। (সূরা দুখান, ৪৪ : ২৫-২৭)
বানী ইসরাঈল মূসার (আঃ) কাছে বাইতুল মুকাদ্দাস শহরের জন্য আবেদন
জানায়, যা ইবরাহীম খলীলের (আঃ) বাসভূমি ছিল। ঐ সময় বাইতুল মুকাদ্দাস
'আমালিকা' সম্প্রদায়ের অধিকারভুক্ত ছিল। বানী ইসরাঈলকে তাদের সাথে যুদ্ধ
করতে বলা হলে তারা অস্বীকার করে। আল্লাহ সুবহানাহু ওয়া তা'আলা তখন
তাদেরকে 'তীহ' মাইদানে পথ হারিয়ে দেন। চল্লিশ বছর ধরে তারা সেখানে
উদ্ভ্রান্ত হয়ে ঘুরে বেড়ায়। এর মধ্যে হারুণ (আঃ) ইন্তিকাল করেন এবং পরে
মূসাও (আঃ) মৃত্যুমুখে পতিত হন। অতঃপর বানী ইসরাঈল ইউশা ইব্‌ন নূনের
(আঃ) সাথে তীহের মাইদান হতে বেরিয়ে পড়েন এবং তাঁর হাতে আল্লাহ
তা'আলা বাইতুল মুকাদ্দাস বিজিত করেন। কিছুকাল এটা তাঁর অধিকারে থাকে।
আল্লাহ সুবহানাহু ওয়া তা'আলা বলেনঃ
وَرَزَقْتُهُمْ مِّنَ الطَّيِّبَتِ আমি তাদেরকে আহার করার জন্য উৎকৃষ্ট বস্তুসমূহ
দান করেছি। فَمَا اخْتَلَفُوًا حَتَّى جَاءَهُمُ الْعِلْمُ কিন্তু দীন সম্পর্কে জ্ঞান থাকা
সত্ত্বেও তারা ঐ ব্যাপারে মতভেদ করতে থাকে। অথচ দীন সম্পর্কে মতভেদ সৃষ্টি
--- OCR End ---