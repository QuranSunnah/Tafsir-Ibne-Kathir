সূরা ৭: আ'রাফ,
৩৫৮
পারা ৮
নিশ্চিত বলব : তার পরিবার পরিজনের হত্যা আমরা প্রত্যক্ষ করিনি; আমরা
অবশ্যই সত্যবাদী। তারা এক চক্রান্ত করেছিল এবং আমিও এক কৌশল অবলম্বন
করলাম, কিন্তু তারা বুঝতে পারেনি। (সূরা নামল, ২৭ : ৪৯-৫০) যখন তারা
প্রস্তুতি গ্রহণ করল এবং একমত হয়ে রাতে আল্লাহর নাবীকে হত্যা করার জন্য
বেরিয়ে এলো তখন আল্লাহ সুবহানাহু ওয়া তা'আলার নির্দেশক্রমে পাথর বর্ষণ শুরু
হয়ে গেল এবং ঐ নয় জনের মাথা চুরমার হয়ে গেল। বৃহস্পতিবার ছিল
অবকাশের প্রথম দিন। ঐ দিন আল্লাহর কুদরাতে তাদের চেহারা হলুদ বর্ণ ধারণ
করল, যেমন নাবী (আঃ) তাদেরকে বলে দিয়েছিলেন। দ্বিতীয় দিন শুক্রবার তাদের
মুখমন্ডল লাল বর্ণের হয়ে গেল। তৃতীয় দিন শনিবার ছিল পার্থিব ফাইদা লাভের
শেষ দিন। ঐ দিন সকলের চেহারা কালো হয়ে গেল। সেদিন ছিল রবিবার। ঐ
লোকগুলো সুগন্ধি মেখে শাস্তির অপেক্ষা করছিল যে, তাদের উপর সেটা কি
আকারে আসবে! সূর্য উদিত হল এবং আকাশ থেকে এক ভীষণ শব্দ বেরিয়ে
এলো। পায়ের নীচ থেকে এক কঠিন ভূমিকম্প শুরু হল। সাথে সাথে সবারই
প্রাণবায়ু বেরিয়ে গেল। $$فَأَصْبَحُوا فِي دَارِهِمْ جُشِمِينَ$$ সকলের লাশ নিজ নিজ ঘরে
পড়ে থাকল। ছোট, বড়, নারী, পুরুষ কেহই বেঁচে রইলনা। (তাবারী ১২/৫৩৪)
ছামূদ সম্প্রদায়ের মধ্য থেকে সালিহ (আঃ) এবং তাঁর উম্মাতগণ ছাড়া আর
কেহই রক্ষা পায়নি। ঐ কাওমের মধ্যে আবূ রাগাল নামক একটি লোক ছিল।
শাস্তির সময় সে মাক্কায় অবস্থান করছিল বলে ঐ সময় সে নিরাপত্তা লাভ
করেছিল। কিন্তু কোন এক প্রয়োজনে যখন সে পবিত্র এলাকার বাইরে বের হল
তখন আকাশ থেকে একটা পাথর তার উপর পতিত হল এবং তাতেই সে মারা
গেল। কথিত আছে যে, এই আবূ রাগাল তায়েফে বসবাসকারী সাকীফ গোত্রের
পূর্বপুরুষ ছিল। আবদুর রায্যাক (রহঃ), মা'মার (রহঃ) থেকে বর্ণনা করেন যে,
ইসমাঈল ইবন উমাইয়াহ (রাঃ) বলেছেন যে, রাসূলুল্লাহ সাল্লাল্লাহু 'আলাইহি ওয়া
সাল্লাম আবূ রাগালের কাবরের পাশ দিয়ে গমনের সময় বলেন : 'এই কাবরটি
কার তা কি তোমরা জান? তারা বললেন : আল্লাহ এবং তাঁর রাসূলই ভাল
জানেন। তিনি বললেন : এটা হচ্ছে ছামূদ সম্প্রদায়ের আবূ রাগাল নামক এক
ব্যক্তির কাবর যে হারাম এলাকায় অবস্থান করছিল। হারাম তাকে শাস্তি থেকে
রক্ষা করেছিল। হারাম থেকে বের হওয়া মাত্রই সে শাস্তির কবলে পতিত হয়
এবং এখানে সমাধিস্থ হয়। তার সাথে তার সোনার ছড়িটিও এখানে প্রোথিত
রয়েছে।' জনগণ তখন তরবারী দ্বারা তার কাবরটি খনন করে ঐ ছড়িটি বের
করে নেয়। (আবদুর রায্যাক ২/২৩২)