--- OCR Start ---
সূরা ৬: আন'আম,
২২৩
পারা ৮
আল্লাহ তা'আলা বলেন : فَقُলْ رَّبُّكُمْ ذُو رَحْمَةٍ وَّاسِعَةٍ হে মুহাম্মাদ! তোমার
বিরুদ্ধবাদী দল ইয়াহুদী এবং মুশরিকরা যদি তোমাকে মিথ্যা প্রতিপন্ন করে
তাহলে তাদেরকে বলে দাও, তোমাদের রাব্ব বড়ই করুণাময়! এ কথা বলে
তাদেরকে উৎসাহিত করা হচ্ছে যে, তারাও যেন তাঁর সুপ্রশস্ত ও ব্যাপক করুণা
যাঞ্চা করে, তাহলে রাসূল সাল্লাল্লাহু 'আলাইহি ওয়া সাল্লামের অনুসরণ করার
তাদেরকে তাওফীক প্রদান করা হবে। কেননা যদি তিনি অনুগ্রহ না করেন
তাহলে পাপী ও অপরাধীদের থেকে আল্লাহর শাস্তি কেহই টলাতে পারবেনা।
এখানে আগ্রহ উৎপাদন ও ভয় প্রদর্শন উভয়ই হচ্ছে। ভাবার্থ হচ্ছে, তোমরা
রাসূল সাল্লাল্লাহু 'আলাইহি ওয়া সাল্লামের বিরুদ্ধাচরণ করনা, নতুবা তাঁর শাস্তিতে
পাকড়াও হয়ে যাবে। সব জায়গায়ই আল্লাহ তা'আলা আগ্রহ উৎপাদন ও ভয়
প্রদর্শন এক সাথেই এনেছেন। যেমন এই সূরার শেষে রয়েছে :
إِنَّ رَبَّكَ سَرِيعُ الْعِقَابِ وَ إِنَّهُ لَغَفُورٌ رَّحِيمٌ
নিঃসন্দেহে তোমার রাব্ব ত্বরিত শাস্তিদাতা এবং নিঃসন্দেহে তিনি ক্ষমাশীল
ও কৃপানিধান। (সূরা আন'আম, ৬ : ১৬৫) অর্থাৎ তিনি লোকদের পাপরাশি
ক্ষমাকারী, আবার তাদেরকে কঠোর শাস্তি প্রদানকারীও বটে। অন্য জায়গায়
তিনি বলেন:
ج
وَإِنَّ رَبَّكَ لَذُو مَغْفِرَةٍ لِلنَّاسِ عَلَى ظُلْمِهِمْ وَإِنَّ رَبَّكَ لَشَدِيدُ الْعِقَابِ
বস্তুতঃ মানুষের সীমা লংঘন সত্ত্বেও তোমার রাব্ব মানুষের প্রতি ক্ষমাশীল
এবং তোমার রাব্বতো শাস্তি দানেও কঠোর। (সূরা রা'দ, ১৩ঃ ৬) অন্য জায়গায়
তিনি বলেন:
نَبِي عِبَادِى أَنِّي أَنَا الْغَفُورُ الرَّحِيمُ. وَأَنَّ عَذَابِي هُوَ الْعَذَابُ الْأَلِيمُ
আমার বান্দাদেরকে বলে দাও : নিশ্চয়ই আমি ক্ষমাশীল, পরম দয়ালু। আর
আমার শাস্তি; তা অতি মর্মন্তদ শাস্তি। (সূরা হিজর, ১৫: ৪৯-৫০)
غَافِي الذَّثْبِ وَقَابِلِ التَّوْبِ شَدِيدِ الْعِقَابِ
যিনি পাপ ক্ষমা করেন এবং তাওবাহ কবুল করেন, যিনি শাস্তি দানে কঠোর।
(সূরা গাফির, ৪০: ৩) আল্লাহ তা'আলা অন্যত্র বলেন :
--- OCR End ---