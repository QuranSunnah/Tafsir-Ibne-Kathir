সূরা ৬: আন'আম,
২২২
পারা ৮
وَ إِنَّا لَصْدِقُونَ এর ভাবার্থ হচ্ছে, হে মুহাম্মাদ! আমি তোমাকে যা বর্ণনা
করেছি তা সত্য, তারা যে দাবী করে 'ওগুলো আমি হারাম করেছি' তাদের এ
কথা সত্য নয়, বরং অনুমানের উপর ভিত্তি করে তারা নিজেদের উপর এগুলি
চাপিয়ে নিয়েছে। (তাবারী ১২/২০৬)
ইয়াহুদীদের চালাকী এবং আল্লাহর শাস্তি
উমার (রাঃ) যখন সংবাদ পান যে, সামুরাহ মদ বিক্রি করেছে তখন তিনি
বলেন : আল্লাহ সামুরাহকে ধ্বংস করুন! সে কি জানেনা যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : আল্লাহ ইয়াহুদীদের উপর অভিসম্পাত বর্ষণ
করুন, কেননা তাদের উপর চর্বি হারাম করা হয়েছিল, কিন্তু তারা তা বের করে
পরিষ্কার করে বিক্রি করত। (ফাতহুল বারী ৪/৪৮৩, মুসলিম ৩/১২০৭)
যাবির ইব্‌ন আবদুল্লাহ (রাঃ) হতে বর্ণিত, তিনি বলেন : 'আমি রাসূলুল্লাহ
সাল্লাল্লাহু 'আলাইহি ওয়া সাল্লামকে মাক্কা বিজয়ের বছর বলতে শুনেছি : নিশ্চয়ই
আল্লাহ এবং তাঁর রাসূল সাল্লাল্লাহু 'আলাইহি ওয়া সাল্লাম মদ্য, মৃত প্রাণী, শূকর
এবং মূর্তি বিক্রয় হারাম করে দিয়েছেন।' তখন জিজ্ঞেস করা হল : 'হে আল্লাহর
রাসূল সাল্লাল্লাহু 'আলাইহি ওয়া সাল্লাম! মৃত জন্তুর চর্বি দ্বারা চামড়ায় তেল
লাগানো, নৌকায় ঐ চর্বি মাখানো এবং ওটা জ্বালিয়ে আলো লাভ করার ব্যাপারে
আপনার মতামত কি?' উত্তরে তিনি বললেন : 'না, ওসব ব্যাপারেও হারাম।'
তারপর তিনি বললেন : 'আল্লাহ ইয়াহুদীদেরকে ধ্বংস করুন! কেননা যখন
তাদের জন্য চর্বি হারাম করে দেয়া হয় তখন তারা ওটা পরিষ্কার করে বিক্রি
করতে শুরু করে এবং ওর মূল্যও নিজেদের প্রয়োজনে লাগাতে থাকে।' (ফাতহুল
বারী ৪/৪৯৫, মুসলিম ৩/১২০৭, আবূ দাউদ ৩/৩৫৬, তিরমিযী ৪/৫২১, নাসাঈ
৭/৩০৯, ইবন মাজাহ ২/৭৩২)
১৪৭। সুতরাং এ সব বিষয়ে যদি
তারা তোমাকে মিথ্যাবাদী মনে
করে তাহলে তুমি বলে দাও :
তোমাদের রাব্ব সুপ্রশস্ত
করুণাময়, আর অপরাধী
সম্প্রদায় হতে তাঁর শাস্তির বিধান
কখনই প্রত্যাহার করা হবেনা।
۱۴۷. فَإِنْ كَذَّبُوكَ فَقُلْ رَّبُّكُمْ
ذُو رَحْمَةٍ وَاسِعَةٍ وَ لَا يُرَدُّ
بَأْسُهُ عَنِ الْقَوْمِ الْمُجْرِمِينَ