সূরা ৯: তাওবাহ,
৭৫১
পারা ১১
তিনি কাঁদতে কাঁদতে উঠে দাঁড়ান। তাঁর চোখ ছিল অশ্রুসিক্ত। তখন আমরা
বললাম, হে আল্লাহর রাসূল সাল্লাল্লাহু 'আলাইহি ওয়া সাল্লাম! আপনি যা করেছেন
তা আমরা দেখেছি। তিনি বললেন : 'আমি আল্লাহ তা'আলার নিকট আমার
মায়ের কাবর যিয়ারাত করার অনুমতি চেয়েছিলাম। তিনি আমাকে অনুমতি
দিয়েছেন। অতঃপর আমি তাঁর জন্য ক্ষমা প্রার্থনা করার অনুমতি চাইলে আমাকে
অনুমতি দেয়া হয়নি।' সেই দিন তিনি এত বেশি কেঁদেছিলেন যে, ইতোপূর্বে
আমরা তাঁকে কখনও এত কাঁদতে দেখিনি। (তাবারী ৬/৪৮৯)
আল আউফী (রহঃ) ইব্‌ন আব্বাস (রাঃ) হতে বর্ণনা করেছেন যে, নাবী
সাল্লাল্লাহু 'আলাইহি ওয়া সাল্লাম তাঁর মায়ের জন্য ক্ষমা প্রার্থনা করার ইচ্ছা
করেছিলেন, তখন আল্লাহ তা'আলা তাঁকে তা থেকে নিষেধ করেন। তখন তিনি
বলেন 'ইবরাহীম খালীলুল্লাহ (আঃ) তো তাঁর পিতার জন্য ক্ষমা প্রার্থনা
করেছিলেন।' এ সময় আল্লাহ তা'আলা $$মَا كَانَ لِلنَّبِيِّ وَ الَّذِينَ آمَنُوا أَنْ
يَسْتَغْفِرُوا لِلْمُشْرِكِينَ وَلَوْ كَانُوا أُولِي قُرْبَى$$
জায়েয নয় যে, তারা মুশরিকদের জন্য ক্ষমা প্রার্থনা করে, যদিও তারা আত্মীয়ই
হোক না কেন। এ আয়াতটি অবতীর্ণ করেন।
আলী ইব্‌ন আবী তালহা (রহঃ) বলেন যে, এই আয়াতের ব্যাপারে ইব্‌ন
আব্বাস (রাঃ) হতে বর্ণিত আছে যে, লোকেরা তাদের মৃতদের জন্য ক্ষমা প্রার্থনা
করত। তখন ... $$وَمَا كَانَ اسْتِغْفَارُ إِبْرَاهِيمَ$$ এ আয়াতটি অবতীর্ণ হয়। জনগণ
তখন ঐ নাজায়িয ক্ষমা প্রার্থনা থেকে বিরত থাকে। কিন্তু মুসলিমদেরকে তাদের
জীবিত মুন্ত্রিক আত্মীয় স্বজনদের জন্য ক্ষমা প্রার্থনা করতে নিষেধ করা হয়নি।
(তাবারী ১৪/৫১৩)
$$فَلَمَّا تَبَيَّنَ$$ সম্পর্কে ইব্‌ন আব্বাস (রাঃ) বলেন যে, ইবরাহীম (আঃ) তাঁর
পিতার মৃত্যুর পূর্ব পর্যন্ত তার জন্য ক্ষমা প্রার্থনা করতে থাকেন। তার মৃত্যুর পর
যখন তিনি অবহিত হলেন যে, সে আল্লাহর শত্রু ছিল তখন তিনি তা থেকে বিরত
থাকেন। অন্য এক বর্ণনায় রয়েছে, তিনি বলেছেন: যখন তাঁর বাবা মারা যায়
তখন তিনি বুঝতে পারেন যে, সে আল্লাহর শত্রু হিসাবে মারা গেছে। (তাবারী
১৪/৫১৯) মুজাহিদ (রহঃ), যাহহাক (রহঃ), কাতাদাহ (রহঃ) এবং আরও
অনেকে অনুরূপ বলেছেন। (তাবারী ১৪/৫১৮-৫১৯)