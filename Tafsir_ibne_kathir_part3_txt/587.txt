সূরা ৮: আনফাল,
৫৮৭
পারা ১০
প্রতি সন্তুষ্ট হোন এবং তাঁকেও সন্তুষ্ট করুন! (মুসলিম ৩/১৫১১) এরপর আল্লাহ
তাবারাকা ওয়া তা'আলা মু'মিনদেরকে সুসংবাদ প্রদান পূর্বক নির্দেশ দিচ্ছেনঃ
$$
إِنْ يَكُنْ مِنْكُمْ عِشْرُونَ صُبِرُونَ يَغْلِبُوا مِائَتَيْنِ وَإِنْ يَكُنْ مِنْكُمْ مِائَةٌ
يَفْلِبُوا أَلْفًا مِّنَ الَّذِينَ كَفَرُوا
$$
তোমাদের বিশজন মুসলিম দু'শজন কাফিরের উপর
বিজয়ী হবে এবং একশ'জন এক হাজারের উপর জয়যুক্ত হবে। মোট কথা, একজন
মুসলিম দশজন কাফিরের উপর বিজয় লাভ করবে। অতঃপর এ হুকুম মানসূখ বা
রহিত হয়ে যায়। কিন্তু সুসংবাদ বাকী রয়েছে। আবদুল্লাহ ইবন মুবারাক (রহঃ)
বলেন, জারীর ইবন হাজিম (রহঃ) তাদেরকে বর্ণনা করেছেন যে, যুবাইর ইবনুল
খিররিত (রহঃ) তাকে বলেছেন, তিনি ইকরিমাহ (রহঃ) হতে, তিনি ইব্‌ন আব্বাস
(রাঃ) হতে বলেছেন : যখন মুসলিমদের কাছে এটা কঠিন ঠেকল তখন আল্লাহ
তা'আলা তাদের উপর হুকুম হালকা করে দিলেন এবং বললেন যে, আল্লাহ তা'আলা
বোঝা হালকা করে দিলেন। কিন্তু সংখ্যা যতটা কম হয়ে গেল সেই পরিমাণ ধৈর্যও
কম হল। (আবূ দাঊদ ৩/১০৫, ফাতহুল বারী ৮/১৬৩) মুহাম্মাদ ইবন ইসহাক
(রহঃ) বর্ণনা করেন যে, ইব্‌ন আব্বাস (রাঃ) বলেছেন: যখন এ আয়াতটি নাযিল
হয় তখন মুসলিমদের কাছে আয়াতটি খুবই কঠিন মনে হল। কারণ দুইশত লোকের
মুকাবিলায় বিশজন কিংবা এক হাজার লোকের মুকাবিলায় একশত জন মুসলিমের
যুদ্ধ করা খুবই কঠিন। আল্লাহ তা'আলা তাদের জন্য বিষয়টি সহজ করার লক্ষ্যে এ
আয়াতটি বাতিল করে আর একটি আয়াত নাযিল করেন।
$$
اَلْنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفًا
$$
আল্লাহ এক্ষণে তোমাদের গুরু
দায়িত্ব লাঘব করে দিলেন, তোমাদের মধ্যে যে দৈহিক দুর্বলতা রয়েছে সে
সম্পর্কে তিনি অবগত আছেন। এখন এই হুকুম হল যে, তাদের দ্বিগুণ সংখ্যা
অর্থাৎ একশ' জন মুসলিম যেন দু'শ' জন কাফির থেকে পলায়ন না করে। সুতরাং
পূর্বের হুকুম মু'মিনদের কাছে কঠিন হওয়ার কারণে তাদের দুর্বলতা কবুল করে
আল্লাহ তা'আলা তাদের উপর হুকুম হালকা করে দেন। অতএব যুদ্ধের মাইদানে
কাফিরদের সংখ্যা দ্বিগুণ হওয়া অবস্থায় মুসলিমদের পিছনে সরে যাওয়া উচিত
নয়। তবে হ্যাঁ, তাদের সংখ্যা মুসলিমদের দ্বিগুণের বেশি হলে তাদের সাথে যুদ্ধ
করা মুসলিমদের উপর ওয়াজিব নয় এবং ঐ অবস্থায় তাদের পিছনে সরে যাওয়া
জায়িয। (বুখারী ৪৬৫২-৪৬৫৩)