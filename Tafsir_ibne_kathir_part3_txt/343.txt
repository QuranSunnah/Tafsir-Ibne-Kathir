--- OCR Start ---
সূরা ৭: আ'রাফ,
৩৪৩
পারা ৮
তুফাইল আমীর ইব্‌ন ওয়াসীলা (রহঃ) বলেন যে, আলী (রাঃ) হাফ্রা মাউতের
একজন অধিবাসীকে জিজ্ঞেস করেন : 'তুমি কি হাফ্রা মাউতের সরযমীনে এমন
কোন পাহাড় দেখেছ যার মাটি লাল বর্ণের? সেই পাহাড়ের অমুক অমুক ধারে
কুল (বরই) ও বহু পীলু গাছ রয়েছে?' লোকটি উত্তরে বললঃ 'হ্যাঁ, হে আমীরুল
মু'মিনীন! আল্লাহর শপথ! আপনি এমনভাবে বললেন, যেন আপনি স্বচক্ষে
দেখেছেন।' তিনি বললেন : 'আমি স্বচক্ষে দেখিনি বটে, কিন্তু এরূপ হাদীস
আমার কাছে পৌঁছেছে।' লোকটি বলল : 'হে আমীরুল মু'মিনীন! এ ব্যাপারে
আপনি কি বলতে শুনেছেন?' তিনি উত্তরে বললেন : 'সেখানে হুদের (আঃ)
সমাধি রয়েছে।' (তাবারী ১২/৫০৭) ইব্‌ন জারীর (রহঃ) বলেন যে, এ হাদীস
দ্বারা এটা জানা গেল যে, 'আদ সম্প্রদায়ের বাসস্থান ইয়ামানেই ছিল। হুদ (আঃ)
সেখানেই সমাধিস্থ হয়েছিলেন। হুদ (আঃ) তাঁর কাওমের মধ্যে সম্ভ্রান্ত বংশোদ্ভূত
ছিলেন। সমস্ত রাসূলই মর্যাদা সম্পন্ন ও সম্ভ্রান্ত বংশোদ্ভূত ছিলেন। হুদের (আঃ)
কাওম দৈহিক ও অবয়বের দিক দিয়ে যেমন ছিল কঠিন তেমনই তাদের অন্তরও
ছিল অত্যন্ত কঠিন। সত্যকে মিথ্যা প্রতিপন্ন করার কাজে তারা অন্যান্য সমস্ত
উম্মাতের অগ্রগামী ছিল। এ কারণেই হুদ (আঃ) তাদেরকে এক আল্লাহর
ইবাদাত ও আনুগত্যের প্রতি আহ্বান জানান।
হুদ (আঃ) এবং তাঁর জাতির সাথে তর্ক-বিতর্ক
কিন্তু তাঁর সেই কাফির দলটি তাঁকে বলে : إِنَّا لَنَرْكَ فِي سَفَاهَةٍ وَإِنَّا
لَنَظُنُّكَ مِنَ الْكَذِبِينَ হুদ! আমরাতো তোমাকে বড়ই নির্বোধ ও পথভ্রষ্ট
দেখছি, তুমি আমাদেরকে মূর্তি/প্রতিমা পূজা ছেড়ে এক আল্লাহর ইবাদাতের
পরামর্শ দিচ্ছ! যেমন কুরাইশরা নাবী সাল্লাল্লাহু 'আলাইহি ওয়া সাল্লামের এরূপ
দা'ওয়াতের উপর বিস্ময় বোধ করে বলেছিল:
اجَعَلَ الْأَلِهَةَ الهَا وَاحِدًا
সে কি অনেক মা’বৃদের পরিবর্তে এক মা'বুদ বানিয়ে নিয়েছে? (সূরা সা'দ,
৩৮ : ৫) মোট কথা, হুদ (আঃ) তাদেরকে সম্বোধন করে বলেনঃ
! قَالَ يُقَوْمِ لَيْسَ بِي سَفَاهَةٌ وَلَكِنِّي رَسُولٌ مِّنْ رَّبِّ الْعَلَمِينَ
আমার মধ্যে নির্বুদ্ধিতা নেই, বরং আমি সারা জাহানের রাব্ব আল্লাহর রাসূল।
--- OCR End ---