--- OCR Start ---
সূরা ৭: আ'রাফ,
২৯২
পারা ৮
তাওবাহ ও ক্ষমা প্রার্থনা করার কোন উপায় আছে কি?' উত্তরে আল্লাহ সুবহানাহু
ওয়া তা'আলা বলেন: 'হ্যাঁ, আছে। ঐ অবস্থায় আমি তোমাদেরকে পুনরায়
জান্নাতে প্রবেশ করাব।' কিন্তু ইবলীস তাওবাহর অনুমতি চাওয়ার পরিবর্তে
কিয়ামাত পর্যন্ত বেঁচে থাকার অনুমতি চাইল। আল্লাহ তা'আলার পক্ষ থেকে
দু'জনকেই তাদের প্রার্থিত জিনিস দান করা হল। (আবদুর রায্যাক ২/৩৭)
আদম (আঃ) তাঁর রবের নিকট থেকে ক্ষমা চাওয়ার জন্য যে কথাগুলি
শিখেছিলেন তা হচ্ছে নিম্নরূপঃ
مکه رَبَّنَا ظَلَمْنَا أَنْفُسَنَا وَإِنْ لَّمْ تَغْفِرْ لَنَا وَتَرْحَمْنَا لَنَكُونَنَّ مِنَ الْخُسِرِينَ
'হে আমাদের রাব্ব! আমরা নিজেদের প্রতি অন্যায় করেছি, আপনি যদি
আমাদের ক্ষমা না করেন তাহলে আমরা ক্ষতিগ্রস্তদের অন্তর্ভুক্ত হয়ে যাব।'
(তাবারী ১২/৩৫৭)
২৪। তিনি (আল্লাহ) বললেন :
তোমরা একে অন্যের শত্রু রূপে
এখান থেকে নেমে যাও, তোমাদের জন্য পৃথিবীতে বাসস্থান রয়েছে, একটি নির্দিষ্ট মেয়াদ পর্যন্ত সেখানে জীবন ধারণের উপযোগী সামগ্রীর ব্যবস্থা রাখা হয়েছে।
۲۴. قَالَ اهْبِطُوا بَعْضُكُمْ لِبَعْضٍ عَدُوٌّ وَلَكُمْ فِي الْأَرْضِ
مُسْتَقَرٌّ وَمَتَاعُ إِلَى حِينٍ
২৫। তিনি বললেন : সেই
পৃথিবীতে তোমরা জীবন যাপন করবে, সেখানেই তোমাদের মৃত্যু সংঘটিত হবে এবং সেখান হতেই তোমাদেরকে পুনরুত্থিত করা হবে।
۲۵. قَالَ فِيهَا تَحْيَوْنَ وَ فِيهَا
تَمُوتُونَ وَ مِنْهَا تُخْرَجُونَ
আদম (আঃ), হাওয়া (আঃ) ও
ইবলীসকে দুনিয়ায় পাঠানো হল
জান্নাত হতে নীচে নেমে যাওয়ার এ সম্বোধন আদম (আঃ), হাওয়া (আঃ) ও
ইবলীসকে করা হয়েছে। আবার কেহ কেহ সাপকেও এর অন্তর্ভুক্ত করেছেন।
প্রাথমিকভাবে আদম (আঃ) ও ইবলীসের মধ্যে শত্রুতা সৃষ্টির কারণ হয়েছিল
--- OCR End ---