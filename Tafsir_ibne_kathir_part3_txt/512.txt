সূরা ৮ : আনফাল,
৫১২
পারা ৯
তন্দ্রাচ্ছন্ন করার মাধ্যমে মুসলিমদের ইহসান করা হয়েছিল
আল্লাহ তা'আলা মু'মিনদেরকে স্বীয় নি'আমাত ও অনুগ্রহের কথা স্মরণ
করিয়ে দিচ্ছেন যে, যুদ্ধের সময় তিনি তাদেরকে তন্দ্রায় আচ্ছন্ন করে তাদের
প্রতি ইহসান করেছেন। নিজেদের সংখ্যার স্বল্পতা এবং শত্রুদের সংখ্যাধিক্যের
অনুভূতি তাদের মনে জেগেছিল বলে তারা কিছুটা ভীত হয়ে পড়েছিল। তখন
মহান আল্লাহ তাদেরকে তন্দ্রায় আচ্ছন্ন করে তাদের মনে প্রশান্তি আনয়ন করেন।
এরূপ তিনি উহুদের যুদ্ধেও করেছিলেন। যেমন তিনি বলেনঃ
...
ثُمَّ انْزَلَ عَلَيْكُمْ مِّنْ بَعْدِ الْغَمِّ آمَنَةً نُعَاسًا ..
অতঃপর তিনি দুঃখের পরে তোমাদের উপর শান্তি অবতরণ করলেন, তা ছিল
তন্দ্রা, যা তোমাদের এক দলকে তন্দ্রাচ্ছন্ন করেছিল। (সূরা আলে ইমরান, ৩ঃ
১৫৪) আবূ তালহা (রাঃ) বলেন: 'উহুদের যুদ্ধের দিন আমারও তন্দ্রা এসেছিল
এবং আমার হাত থেকে তরবারী পড়ে যাচ্ছিল। আমি তা উঠিয়ে নিচ্ছিলাম।
আমি আমার পিছনের জনগণকেও দেখছিলাম যে, তন্দ্রায় তাদের মাথা ঢলে
পড়ছে।' আলী (রাঃ) বলেন: 'বদরের দিন মিকদাদ (রাঃ) ছাড়া আর কারও
কাছে সাওয়ারী ছিলনা। আমরা সবাই নিদ্রিত অবস্থায় ছিলাম। কিন্তু রাসূলুল্লাহ
সাল্লাল্লাহু 'আলাইহি ওয়া সাল্লাম একটি গাছের নীচে সকাল পর্যন্ত সালাত আদায়
করছিলেন এবং আল্লাহর কাছে কান্নাকাটি করছিলেন।' (আবূ ইয়ালা ১/২৪২)
ইবন মাসউদ (রাঃ) বলেন যে, যুদ্ধের দিন এই তন্দ্রা যেন আল্লাহ সুবহানাহু ওয়া
তা'আলার পক্ষ থেকে এক প্রকার শান্তি ও নিরাপত্তা ছিল। কিন্তু সালাতে এই
তন্দ্রাই আবার শাইতানের পক্ষ থেকে হয়ে থাকে। (তাবারী ১৩/৪১৯) কাতাদাহ
(রহঃ) বলেন যে, তন্দ্রা মাথায় হয় এবং ঘুম অন্তরে হয়। (ইব্‌ন আবী হাতিম
৫/১৬৬৪) আমি বলি উহুদের যুদ্ধে মু'মিনদেরকে তন্দ্রা আচ্ছন্ন করেছিল। আর এ
খবরতো খুবই সাধারণ ও প্রসিদ্ধ। কিন্তু এখানে এই আয়াতে কারীমার সম্পর্ক
রয়েছে বদরের ঘটনার সাথে। আর এ আয়াতটি এটা প্রমাণ করে যে, বদরের
যুদ্ধেও মু'মিনদের তন্দ্রায় আচ্ছন্ন করা হয়েছিল এবং কঠিন যুদ্ধের সময় এভাবে
মু'মিনদের উপর তন্দ্রা ছেয়ে যেত, যাতে তাদের অন্তর আল্লাহ তা'আলার
সাহায্যে প্রশান্ত ও নিরাপদ থাকে। আর মু'মিনদের উপর এটা মহান আল্লাহর
অনুগ্রহ ও অনুকম্পা । যেমন আল্লাহ সুবহানাহু ওয়া তা'আলা বলেনঃ
فَإِنَّ مَعَ الْعُسْرِ يُسْرًا. إِنَّ مَعَ الْعُسْرِ يُسْرًا