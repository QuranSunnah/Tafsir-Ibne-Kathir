সূরা ৯ : তাওবাহ,
৭৭২
পারা ১১
করত। ইসলামের দা'ওয়াত সর্বপ্রথম তাদেরকেই দেয়ার প্রয়োজন ছিল। তাছাড়া
তারা ছিল আহলে কিতাব। কিন্তু তাবূক পর্যন্ত পৌঁছে রাসূলুল্লাহ সাল্লাল্লাহু
'আলাইহি ওয়া সাল্লাম আর না এগিয়ে ফিরে আসেন। কেননা ওটা ছিল খুবই
কঠিন সময়, বৃষ্টি/পানি কিছুই ছিলনা। তদুপরি ছিল খাদ্য সংকট। এটা ছিল নবম
হিজরীর ঘটনা।
দশম হিজরী নাবী সাল্লাল্লাহু 'আলাইহি ওয়া সাল্লাম বিদায় হাজ্জের ব্যাপারে
ব্যস্ত ছিলেন। বিদায় হাজ্জের একাশি দিন পর তিনি ইন্তিকাল করেন (ইন্নালিল্লাহি
ওয়া ইন্না ইলাইহি রাজিউন)। তাঁর ইন্তিকালের পর তাঁর নির্দেশ পূরণকারীরূপে
দাঁড়িয়ে গেলেন তাঁর সদা-সহচর ও বন্ধু আবূ বাকর (রাঃ)। এই সময়ে দীনের
মধ্যে একটা অস্থিরতার সৃষ্টি হয়েছিল। কিন্তু আল্লাহ তা'আলা আবূ বাকরের (রাঃ)
মাধ্যমে দীনের মধ্যে দৃঢ়তা আনয়ন করেন। আবূ বাকর (রাঃ) দীনকে মযবুত
করেন এবং এর স্তম্ভকে দৃঢ় করেন। আর ধর্মত্যাগী লোকদেরকে পুনরায় ধর্মের
দিকে ফিরিয়ে আনেন। যারা যাকাত দিতে অস্বীকার করেছিল তাদেরকে যাকাত
প্রদানে বাধ্য করেন। যারা ধর্মের বিধি-বিধান বিস্মরণ হয়ে গিয়েছিল তাদেরকে
তা স্মরণ করিয়ে দেন। রাসূলুল্লাহ সাল্লাল্লাহু 'আলাইহি ওয়া সাল্লামের সাথে
সম্পর্কযুক্ত যেসব কর্তব্য ছিল সেগুলি তিনি পূর্ণ করেন। তারপর তিনি মুসলিম
সেনাবাহিনীকে রোম সাম্রাজ্যের দিকে প্রেরণ করেন। তারা ছিল ক্রুশের পূজারী।
ইসলামী বাহিনীকে তিনি অগ্নিপূজক পারস্যবাসীদের দিকেও প্রেরণ করেন।
আল্লাহ তা'আলা এই অঞ্চলগুলির উপর মুসলিমদেরকে বিজয় দান করেন। আর
(পারস্য সম্রাট) কিসরা ও (রোম সম্রাট) কাইসার এবং তাদের অনুসারীরা হয়
লাঞ্ছিত ও অপমানিত। আবূ বাকর (রাঃ) এই দুই সম্রাটের ধনভাণ্ডার আল্লাহর
পথে খরচ করেন, যেমন রাসূলুল্লাহ সাল্লাল্লাহু 'আলাইহি ওয়া সাল্লাম
জীবিতাবস্থায় এর সংবাদ দিয়েছিলেন।
তারপর পূর্ণ করেন আবূ বাকরের (রাঃ) স্থলাভিষিক্ত ব্যক্তি উমার (রাঃ)।
আল্লাহ তা'আলা উমারের (রাঃ) মাধ্যমে এই বিপথগামী কাফিরদেরকে খুবই
লাঞ্ছিত করেন। বিদ্রোহী ও মুনাফিকদেরকে পূর্ণরূপে দমন করেন এবং পূর্ব ও
পশ্চিমের সমস্ত সাম্রাজ্যের উপর বিজয় লাভ করেন। নিকটের ও দূরের সমস্ত
রাজ্যের ধন-সম্পদ উমারের (রাঃ) কাছে নিয়ে আসা হয় এবং এসব সম্পদ
শারীয়াতের বিধান অনুযায়ী তিনি লোকদের মধ্যে ন্যায়ানুগভাবে বন্টন করেন।
উমার (রাঃ) জীবিত ছিলেন প্রশংসার পাত্র হয়ে এবং মারা যান শহীদ রূপে।
তারপর মুহাজির ও আনসারগণ সর্বসম্মতভাবে আমীরুল মু'মিনীন উসমানকে
(রাঃ) খালীফা নির্বাচন করলেন। উসমানের (রাঃ) যুগে ইসলামের শান-শওকত