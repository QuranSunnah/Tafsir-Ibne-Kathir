--- OCR Start ---
সূরা ৯ : তাওবাহ,
৭৪০
পারা ১১
।
মাসজিদুল যিরা ও মাসজিদুত তাকওয়া
উত্তম রূপে পবিত্র হওয়াকে পছন্দ করে, আর আল্লাহ উত্তম রূপে পবিত্রতা সম্পাদনকারীদেরকে
يُحِبُّ
وَ اللَّهُ
يَتَطَهَّرُوا
পছন্দ করেন
الْمُطَّهِّرِينَ
এই আয়াতগুলির শানে নুযূল (অবতীর্ণ হওয়ার কারণ) এই যে, রাসূলুল্লাহ
সাল্লাল্লাহু 'আলাইহি ওয়া সাল্লামের মাদীনায় আগমনের পূর্বে সেখানে খাযরাজ
গোত্রের একটি লোক বাস করত যার নাম ছিল আবূ আমির রাহিব। অজ্ঞতার
যুগে সে খৃষ্টান ধর্ম গ্রহণ করেছিল এবং আহলে কিতাবের জ্ঞান লাভ করেছিল।
জাহিলিয়াতের যুগে সে বড় আবিদ লোক ছিল। নিজের গোত্রের মধ্যে সে খুব
মর্যাদা লাভ করেছিল। নাবী সাল্লাল্লাহু 'আলাইহি ওয়া সাল্লাম যখন হিজরাত করে
মাদীনায় গমন করেন এবং মুসলিমরা তাঁর কাছে একত্রিত হতে শুরু করে ও
ইসলামের উন্নতি সাধিত হয় এবং বদরের যুদ্ধে আল্লাহ তা'আলা মুসলিমদেরকে
জয়যুক্ত করেন, তখন এটা অভিশপ্ত আবূ আমিরের কাছে খুবই কঠিন বোধ হয়।
সুতরাং সে খোলাখুলিভাবে ইসলামের প্রতি শত্রুতা প্রকাশ করতে শুরু করে এবং
মাদীনা হতে পলায়ন করে মাক্কার কাফির ও মুশরিক কুরাইশদের সাথে মিলিত
হয়। তাদেরকে সে রাসূলুল্লাহ সাল্লাল্লাহু 'আলাইহি ওয়া সাল্লামের বিরুদ্ধে যুদ্ধ
করতে উদ্বুদ্ধ করে। ফলে আরাবের সমস্ত গোত্র একত্রিত হয় এবং উহুদ যুদ্ধের
প্রস্তুতি গ্রহণ করতে থাকে। অবশেষে যুদ্ধ সংঘটিত হয়। মহামহিমান্বিত আল্লাহ
এই যুদ্ধে মুসলিমদেরকে পরীক্ষা করেন। তবে পরিণাম ফলতো আল্লাহভীরুদের
জন্যই বটে। ঐ পাপাচারী (আবূ আমির) উভয় ক্যাম্পের মাঝে কয়েকটি গর্ত
খনন করে রেখেছিল। একটি গর্তে রাসূলুল্লাহ সাল্লাল্লাহু 'আলাইহি ওয়া সাল্লাম
পড়ে যান এবং আঘাতপ্রাপ্ত হন। তাঁর মুখমন্ডল যখম হয় এবং নীচের দিকের
সামনের একটি দাঁত ভেঙ্গে যায়। তাঁর পবিত্র মাথাও যখম হয়। যুদ্ধের শুরুতে
আবূ আমির তার কাওম আনসারের দিকে অগ্রসর হয়ে তাঁদেরকে সম্বোধন করে
তাকে সাহায্য সহযোগিতার জন্য দা'ওয়াত দেয়। যখন আনসারগণ আবূ
আমিরের এসব কার্যকলাপ লক্ষ্য করলেন তখন তারা তাকে বললেন : 'ওরে
নরাধম ও পাপাচারী! ওরে আল্লাহর শত্রু! আল্লাহ তোকে ধ্বংস করুন!' এভাবে
তারা তাকে গালাগালি করেন ও মর্যাদা ক্ষুণ্ণ করেন। তখন সে বলে : 'আমার
পরে আমার কাওম আরও বিগড়ে গেছে।' এ কথা বলে সে ফিরে যায়।
রাসূলুল্লাহ সাল্লাল্লাহু 'আলাইহি ওয়া সাল্লাম তাকে তার মাদীনা হতে পলায়নের
--- OCR End ---