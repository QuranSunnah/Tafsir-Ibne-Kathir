সূরা ৮: আনফাল,
৫৯৩
পারা ১০
যুদ্ধে আমার মৃত্যু হয় তাহলে এই সম্পদ হবে বানুল ফাল, আবদুল্লাহ এবং
কাসামের।' রাসূলুল্লাহ সাল্লাল্লাহু 'আলাইহি ওয়া সাল্লামের এ কথা শুনে আব্বাস
(রাঃ) স্বতঃস্ফূর্তভাবে বলে উঠলেন : 'আল্লাহর শপথ! আমি জানি যে, আপনি
আল্লাহর সত্য রাসূল। আমার এই সম্পদ পুঁতে রাখার ঘটনা আমি ও উম্মুল
ফাফ্ল (তাঁর স্ত্রী) ছাড়া আর কেহই জানেনা! আচ্ছা, এক কাজ করুন যে, আমার
নিকট থেকে আপনার সেনাবাহিনী বিশ আওকিয়া সোনা প্রাপ্ত হয়েছে, ওটাকেই
আমার মুক্তিপণ হিসাবে গণ্য করা হোক।' এ কথা শুনে রাসূলুল্লাহ সাল্লাল্লাহু
'আলাইহি ওয়া সাল্লাম বললেন : 'কখনও নয়। ওটাতো আল্লাহ তা'আলা
আমাদেরকে স্বীয় অনুগ্রহে দান করেছেন।' সুতরাং আব্বাস (রাঃ) নিজের, তাঁর
দুই ভাইয়ের ছেলের এবং তাঁর মিত্রের মুক্তিপণ নিজের পক্ষ হতে আদায়
করলেন। এই পরিপ্রেক্ষিতেই আল্লাহ তা'আলা এ আয়াত অবতীর্ণ করেন:
$$
لاَ يَأَيُّهَا النَّبِيُّ قُلْ لِمَنْ فِي أَيْدِيكُمْ مِّنَ الْأَسْرَى إِنْ يَعْلَمِ اللَّهُ فِي
قُلُوْبِكُمْ خَيْرًا يُؤْتِكُمْ خَيْرًا مِمَّا أُخِذَ مِنْكُمْ وَيَغْفِرْ لَكُمْ وَاللَّهُ غَفُورٌ رَّحِيمٌ
$$
হে নাবী! তোমাদের হাতে যারা বন্দী হয়েছে তাদেরকে বল, আল্লাহ যদি
তোমাদের অন্তরে কল্যাণকর কিছু রয়েছে বলে অবগত হন তাহলে তোমাদের হতে
(মুক্তিপণ রূপে) যা কিছু নেয়া হয়েছে তা অপেক্ষা উত্তম কিছু দান করবেন এবং
তোমাদেরকে ক্ষমা করে দিবেন, আল্লাহ ক্ষমাশীল ও দয়ালু। (সূরা আনফাল, ৮:
৭০) আব্বাস (রাঃ) বলেন : 'আল্লাহ তা'আলার এই ঘোষণা কার্যকরী হয়েছে।
আমার ইসলাম গ্রহণের কারণে আমার এই বিশ আওকিয়ার বিনিময়ে আল্লাহ
আমাকে বিশটি গোলাম দান করেছেন। সাথে সাথে আমি এ আশাও করছি যে,
মহামহিমান্বিত আল্লাহ আমাকে ক্ষমা করে দিবেন।' (কুরতুবী ৮/৫২)
হাফিয আবূ বাকর আল বাইহাকী (রহঃ) বর্ণনা করেন যে, আনাস ইব্‌
মালিক (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া সাল্লামের
নিকট বাহরাইন হতে মালামাল আসে। তিনি সাহাবীগণকে বলেন : 'এগুলি
বিতরণের জন্য আমার মাসজিদে নিয়ে যাও।' রাসূলুল্লাহ সাল্লাল্লাহু 'আলাইহি
ওয়া সাল্লামের নিকট অন্য সময় যে মাল এসেছিল, ওগুলির চেয়ে এটাই ছিল
অধিক মাল অর্থাৎ এর পূর্বে বা পরে এত অধিক মালামাল তাঁর কাছে আর
আসেনি। অতঃপর তিনি সালাতের জন্য বেরিয়ে আসেন। সালাত আদায় করার
পর তিনি ঐ মালের কাছে বসে পড়লেন এবং যাকেই দেখলেন তাকেই দিলেন।
ইতোমধ্যে আব্বাস (রাঃ) এসে গেলেন এবং বললেন : 'হে আল্লাহর রাসূল