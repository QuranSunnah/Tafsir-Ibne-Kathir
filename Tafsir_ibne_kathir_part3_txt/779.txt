--- OCR Start ---
সূরা ৯ : তাওবাহ,
৭৭৯
পারা ১১
নিশ্চয়ই আল্লাহ মু'মিনদের প্রতি অনুগ্রহ করেছেন, তিনি তাদের নিজেদেরই
মধ্য হতে রাসূল প্রেরণ করেছেন। (সূরা আলে ইমরান, ৩ : ১৬৪) এখানে
আল্লাহ সুবহানাহু ওয়া তা'আলা বলেন : لَقَدْ جَاءَكُمْ رَسُوْلٌ مِّنْ اَنْفُسِكُمْ অবশ্যই
তোমাদের কাছে তোমাদের নিজেদের মধ্য থেকেই একজন রাসূল আগমন করেছে।
যেমন জা'ফর ইব্‌ন আবী তালিব (রাঃ) নাজ্জাশীকে এবং মুগীরা ইন্ন সুবাহ (রাঃ)
কিসরার (পারস্য সম্রাট) দূতকে বলেছিলেন : 'আল্লাহ তা'আলা আমাদের মধ্য
থেকেই আমাদের কাওমের একজনকে রাসূল হিসাবে প্রেরণ করেছেন যাঁর বংশ
সম্পর্কে আমরা অবহিত রয়েছি, যাঁর গুণাবলী আমরা জানি। যাঁর উঠা, বসা, আসা,
যাওয়া, সত্যবাদিতা, বিশ্বস্ততা ইত্যাদি সম্পর্কে আমাদের পূর্ণ জ্ঞান রয়েছে।
(আহমাদ ১/২০২, ৫/২৯১) আল্লাহ সুবহানাহু ওয়া তা'আলার উক্তি ঃ
عَزِيزٌ عَلَيْهِ مَا عَنِتُمْ হে উম্মাতে মুহাম্মাদী! তোমাদের যে কোন কষ্ট ও
ক্ষতিকর বিষয় তাঁর (রাসূল (সঃ)) কাছে খুবই কঠিন ঠেকে। হাদীসে আছে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : بُعِثْتُ بِضَأْحَنِيفِيَّةِ
السَّبْحَةِ সহজ দীনসহ আমাকে প্রেরণ করা হয়েছে। (আহমাদ ৫/২৬৬) সহীহ
হাদীসে রয়েছে, 'নিশ্চয়ই এই শারীয়াত খুবই সহজ। এটা তার জন্য সহজ আল্লাহ
তা'আলা যার জন্য এটা সহজ করে পাঠিয়েছেন।' (ফাতহুল বারী ১/১১৬)
حَبِيْصٌ عَلَيْكُمْ আল্লাহ তা'আলা বড়ই আশা পোষণ করেন যে, তোমরা
হিদায়াত লাভ করে ইহলৌকিক ও পারলৌকিক উপকার প্রাপ্ত হও।
আবদুল্লাহ ইবন মাসউদ (রাঃ) হতে বর্ণিত আছে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : 'আল্লাহ তা'আলা প্রত্যেক হারাম ও নাজায়িয
বিষয় সম্পর্কে তোমাদেরকে অবহিত করেছেন এবং তিনি জানেন যে, তোমাদের
কেহ কেহ তা অমান্য করবে। আমি যেন তোমাদের কোমর আঁকড়ে ধরে আছি
যাতে তোমরা আগুনে নিক্ষিপ্ত না হও যেমনভাবে পোকা-মাকড় আগুনে পতিত
হয়।' (আহমাদ ১/৩৯০) অতঃপর আল্লাহ তা'আলা বলেন:
بِالْمُؤْمِنِينَ رَءُوفٌ رَّحِيمٌ )যিনি) মু'মিনদের প্রতি বড়ই এহশীল, করুণা
পরায়ণ। এ আয়াতটিরই অনুরূপ আর একটি আয়াতে বলা হয়েছে:
--- OCR End ---