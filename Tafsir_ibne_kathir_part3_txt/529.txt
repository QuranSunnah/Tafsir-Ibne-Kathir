--- OCR Start ---
সূরা ৮: আনফাল,
৫২৯
পারা ৯
দাবীদার হয়ে উটের যুদ্ধে অংশ নিচ্ছেন! খুনের যদি দাবীদারই হবেন তাহলে
তাঁকে নিহত হতে দিলেন কেন?' যুবাইর (রাঃ) উত্তরে বলেছিলেন: 'এটা ছিল
আল্লাহর পরীক্ষা যার মধ্যে আমরা জড়িয়ে পড়েছি। আমরা নাবী সাল্লাল্লাহু
'আলাইহি ওয়া সাল্লাম, আবূ বাকর (রাঃ), উমার (রাঃ) এবং উসমানের (রাঃ)
وَاتَّقُوا فِتْنَةً لَّا تُصِيبَنَّ الَّذِينَ ظَلَمُوا مِنْكُمْ
আয়াতটি পাঠ করতাম। কিন্তু তখন আমাদের ধারণাও ছিলনা যে, আমরাও এর
মধ্যে পতিত হব। শেষ পর্যন্ত ঐ পরীক্ষা আমাদের উপর এসে পড়েছে।
(আহমাদ ১/১৬৫)
আলী ইব্‌ন আবী তালহা (রহঃ) বর্ণনা করেন, ইব্‌ন আব্বাসের (রাঃ) ধারণা
মতে এর দ্বারা উদ্দেশ্য শুধু নাবী সাল্লাল্লাহু 'আলাইহি ওয়া সাল্লামের সাহাবীবর্গ।
(তাবারী ১৩/৪৭৪) অন্যত্র ইব্‌ন আব্বাস (রাঃ) এই আয়াতের তাফসীরে বলেন :
'মু'মিনদের উপর নির্দেশ রয়েছে, পাপকে তোমরা নিজেদের মধ্যে আসতে
দিওনা। যেখানেই কেহকেও কোন অসৎ কাজে লিপ্ত দেখতে পাও, সত্বরই তাকে
তা থেকে বিরত রাখ। নতুবা শাস্তি সবার উপরই আসবে।' (তাবারী ১৩/৪৭৪)
এটাই উত্তম তাফসীর!
وَاتَّقُوا فِتْنَةً لَّا تُصِيبَنَّ الَّذِينَ ظَلَمُوا مِنْكُمْ خَاصَّةً
(রহঃ) বলেনঃ 'এ হুকুম তোমাদের জন্যও বটে।' আরও অনেক বিজ্ঞজন যেমন
যাহহাক (রহঃ), ইয়াযিদ ইব্‌ন আবী হাবিব (রহঃ) প্রমুখও অনুরূপ বর্ণনা
করেছেন। ইবন মাসউদ (রাঃ) বলেনঃ তোমাদের ভিতর এমন কেহ নেই যার
সাথে কিছু না কিছু ফিতনাহ জড়িয়ে না রয়েছে। কেননা আল্লাহ সুবহানাহু ওয়া
তা'আলা বলেনঃ
إِنَّمَا أَمْوَالُكُمْ وَأَوْلَادُكُمْ فِتْنَةٌ
তোমাদের সম্পদ ও সন্তান সন্ততিতো তোমাদের জন্য পরীক্ষা। (সূরা
তাগাবুন, ৬৪ : ১৫) সুতরাং তোমাদের সকলেরই ফিতনার বিভ্রান্তি থেকে
আল্লাহর নিকট আশ্রয় প্রার্থনা করা উচিত। (তাবারী ১৩/৪৭৫) কেননা এই ভয়
প্রদর্শন সাহাবা ও গায়ির সাহাবা সবার উপরই রয়েছে। তবে এটা সঠিক কথা
যে, এর দ্বারা সাহাবীদেরকেই সম্বোধন করা হয়েছে। এই হাদীসটি ফিতনা ও
পরীক্ষাকে ভয় করার কথাই প্রমাণ করছে। এখানে বিশেষভাবে যেটা আলোচনা
করা হয়েছে তা এই যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন :
--- OCR End ---