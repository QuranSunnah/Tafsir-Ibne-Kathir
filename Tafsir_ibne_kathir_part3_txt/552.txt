--- OCR Start ---
সূরা ৮: আনফাল,
৫৫২
পারা ৯
লোক ইবন উমারের (রাঃ) নিকট এসে বলেন : হে আবদুর রাহমান! আল্লাহ
তা'আলা বলেন:
وَإِنْ طَائِفَتْنِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُمَا
মু'মিনদের দুই দল দ্বন্দ্বে লিপ্ত হলে তোমরা তাদের মধ্যে মীমাংসা করে
দিবে। (সূরা হুজুরাত, ৪৯ : ৯) এরূপ দু'টি জামাআতের উল্লেখ যখন কুরআন
কারীমে রয়েছে তখন আপনি তা নিজের উপর বাস্তবায়ন করছেন না কেন? উত্তরে
ইবন উমার (রাঃ) তাঁকে বলেন : 'হে আমার ভ্রাতুস্পুত্র! কোন মু'মিনের সাথে
যুদ্ধ করা অপেক্ষা যুদ্ধে অংশগ্রহণ না করার ভর্ৎসনা সহ্য করা আমার পক্ষে অধিক
সহজ। যেহেতু আল্লাহ তা'আলা বলেন:
وَ مَنْ يَقْتُلْ مُؤْمِنًا مُتَعَمِّدًا فَجَزَاؤُهُ جَهَنَّمُ
আর যে কেহ ইচ্ছা করে কোন মু'মিনকে হত্যা করে তাহলে তার শাস্তি
জাহান্নাম। (সূরা নিসা, ৪ : ৯৩) লোকটি বললেন : আল্লাহ সুবহানাহু ওয়া
তা'আলাতো বলছেন:
وَقَاتِلُوهُمْ حَتَّى لَا تَكُونَ فِتْنَةٌ
যতক্ষণ না ফিতনার অবসান হয়। ইবন উমার (রাঃ) বলেন: 'রাসূলুল্লাহ
সাল্লাল্লাহু 'আলাইহি ওয়া সাল্লামের যুগে আমাদের অবস্থা এরূপই ছিল।
মুসলিমদের সংখ্যা খুবই কম ছিল। দীনের ব্যাপারে লোকেরা পরীক্ষার মধ্যে
পড়ে গিয়েছিল। তাদেরকে হত্যা করা হত অথবা বন্দী করা হত। এভাবে তারা
কঠিন বিপদের মধ্যে পতিত হয়েছিল। অতঃপর যখন ইসলামের উন্নতি লাভ হল
তখন ফিতনা আর বাকী থাকলনা।' মোট কথা, ঐ আপত্তিকারী লোকটির মতের
সাথে যখন ইবন উমারের (রাঃ) মতের মিল হলনা তখন সে কথার মোড় ফিরিয়ে
দিয়ে বলল: 'আলী (রাঃ) ও উসমান (রাঃ) সম্পর্কে আপনার ধারণা কি?' উত্তরে
তিনি বললেন : 'আলী (রাঃ) এবং উসমান (রাঃ) সম্পর্কে আমি কিইবা বলতে
পারি। উসমান (রাঃ) সম্পর্কে বলতে গেলেতো এটাই বলতে হয় যে, আল্লাহ
তা'আলা তাঁকে ক্ষমা করে দিয়েছেন, অথচ তোমরা তাঁকে ক্ষমা করে দেয়াকে
অপছন্দ করছ। আর আলীতো (রাঃ) রাসূলুল্লাহ সাল্লাল্লাহু 'আলাইহি ওয়া
সাল্লামের চাচাতো ভাই ও জামাতা।' (ফাতহুল বারী ৮/১৬০) অতঃপর তিনি হাত
দ্বারা ইশারা করে বললেন : 'আর ঐ দেখ, ওখানে রয়েছে তার গৃহ।
--- OCR End ---