--- OCR Start ---
সূরা ৬: আন'আম,
১০৪
পারা ৭
قُلْ أَنَدْعُوا مِنْ دُونِ اللَّهِ مَا لَا يَنْفَعُنَا وَلَا يَضُرُّنَا وَنُرَةٌ عَلَى أَعْقَابِنَا
মুহাম্মাদ! তুমি মুশরিকদেরকে বলে দাও : আমরা কি আল্লাহকে ছেড়ে ঐ সব মূর্তির
পূজা করব যারা আমাদের কোন উপকারও করতে পারবেনা এবং কোন ক্ষতি
করারও শক্তি তাদের নেই? কুফরী অবলম্বন করে কি আমরা উল্টা পথে ফিরে যাব?
অথচ আল্লাহ তা'আলা আমাদেরকে আলো দান করেছেন! তাহলেতো শাইতান
যাকে পথভ্রষ্ট করেছে আমাদের দৃষ্টান্ত তার মতই হবে। অর্থাৎ ঈমান আনার পর
কুফরী অবলম্বন করা এরূপই যেমন একটি লোক সফররত অবস্থায় পথ ভুলে গেল
এবং শাইতানরা তাকে পথভ্রষ্ট করল। আর তার সঙ্গী সরল পথে রইল এবং তাকে
ডেকে বলল : আমাদের কাছে এসো, আমরা সরল সোজা পথে রয়েছি। সে কিন্তু
যেতে অস্বীকার করল। এটা ঐ ব্যক্তি যে নাবী সাল্লাল্লাহু 'আলাইহি ওয়া সাল্লামকে
ভালভাবে জানা সত্ত্বেও পথভ্রষ্টদের অনুসরণ করে কাফির হয়ে যাচ্ছে এবং নাবী
সাল্লাল্লাহু 'আলাইহি ওয়া সাল্লাম তাকে সোজা পথে আসার জন্য ডাক দিচ্ছেন। এই
পথ হচ্ছে ইসলামের পথ। (তাবারী ১১/৪৫২) আল্লাহ বলেনঃ
كَالَّذِی اسْتَهْوَتُهُ الشَّيْطِينُ فِي الْأَرْضِ এটা হচ্ছে ঐ ব্যক্তির দৃষ্টান্ত, যে
আল্লাহর নিকট থেকে সরে গিয়ে মূর্তিপূজা করতে শুরু করে এবং ওর মধ্যেই মঙ্গল
নিহিত আছে বলে মনে করে। আর যখন তার মৃত্যুর সময় ঘনিয়ে আসবে তখন
লজ্জিত হতে হবে। এটা হচ্ছে পথভ্রষ্টকারী শাইতান যে তাকে তার বাপ-দাদার
নাম নিয়ে এবং তার নাম নিয়ে ডাক দেয়। তখন সে তার অনুসরণ করতে শুরু
করে এবং ওটাকেই কল্যাণকর বলে মনে করে। তখন শাইতান তাকে ধ্বংসের
মধ্যে নিক্ষেপ করে। সে ক্ষুধা-পিপাসায় কাতর হয়ে মৃত্যু বরণ করে।
حَيْرَانَ শব্দ দ্বারা হতবুদ্ধি লোককে বুঝানো হয়েছে। যেমন কোন লোক পথ
ভুলে হতবুদ্ধি হয়ে ঘুরে বেড়ায়। ইব্‌ন আব্বাস (রাঃ) বলেন যে, এর দ্বারা ঐ
ব্যক্তিকে বুঝানো হয়েছে যে ব্যক্তি আল্লাহর হিদায়াত কবুল না করে শাইতানের
অনুসরণ ও পাপের কাজ করে। অথচ তার সাথী তাকে হিদায়াতের দিকে আহ্বান
করতে থাকে। মহান আল্লাহ বলেন যে, সে শাইতান কর্তৃক পথভ্রষ্ট ব্যক্তি যার
ওলী হচ্ছে মানুষ। আল্লাহর হিদায়াতই হচ্ছে প্রকৃত হিদায়াত এবং পথভ্রষ্টতা
হচ্ছে ওটাই যার দিকে শাইতান ডেকে থাকে। এটা ইন্ন জারীর (রহঃ) বর্ণনা
করেছেন। তা এই যে, حال آتَا كَالَّذِي اسْتَهْوَتْهُ الشَّيْطِينُ فِي الْأَرْضِ حَيْرَانَ
--- OCR End ---