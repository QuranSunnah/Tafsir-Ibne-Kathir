--- OCR Start ---
সূরা ৭: আ'রাফ,
৩৫৪
পারা ৮
ছামূদের দাবীর প্রেক্ষিতে পাহাড় ফেটে উটের আবির্ভাব
আল্লাহ সুবহানাহু ওয়া তা'আলা বলেন, قَدْ جَاءَتْكُمْ بَيْنَةٌ مِّنْ رَّبِّكُمْ هَذِهِ
نَاقَةُ اللَّهِ لَكُمْ آيَةً আল্লাহর পক্ষ থেকে তোমাদের কাছে নিদর্শন এসে গেছে এবং
সেই নিদর্শন হচ্ছে উষ্ট্রীটি।
লোকেরা স্বয়ং সালিহর (আঃ) কাছে এই দাবী জানিয়েছিল যে, তিনি যেন
তাদেরকে কোন মু'জিযা প্রদর্শন করেন এবং তারা তাঁর কাছে এই আবেদন পেশ
করে যে, তিনি যেন তাদের বাতলানো বিশেষ একটা কংকরময় ভূমি হতে একটি
উষ্ট্রী বের করে আনেন। ঐ কংকরময় ভূমি ছিল হিজর নামক স্থানের এক দিকে
একটি নির্জন পাথুরে ভূমি। ওটার নাম ছিল 'কাতিবাহ'। উষ্ট্রীটি গর্ভবতীও হতে
হবে। সালিহ (আঃ) তাদের কাছে অঙ্গীকার নিয়েছিলেন যে, যদি আল্লাহ
তা'আলা তাদের আবেদন কবুল করেন তাহলে অবশ্যই তাদেরকে ঈমান আনতে
হবে এবং তাঁর কথার উপর তারা অবশ্যই আমল করবে। এই অঙ্গীকার গ্রহণ ও
ভয় প্রদর্শনের পর্ব শেষ হলে সালিহ (আঃ) প্রার্থনার জন্য দাঁড়ালেন। প্রার্থনা করা
মাত্রই সেই কংকরময় ভূমি নড়ে উঠল। তা ফেটে গেলে ওর মধ্য হতে এমন
একটি উষ্ট্রী বেরিয়ে পড়ল যা গর্ভবতী হওয়ার কারণে চলার সময় এদিক ওদিক
নড়াচড়া করতে লাগল। এ দৃশ্য দেখে ঐ কাফিরদের নেতা জুনদু ইব্‌ন আমর
এবং তার অধীনস্থ কিছু লোক ঈমান আনল। এরপর ছামূদ সম্প্রদায়ের অন্যান্য
সম্ভ্রান্ত লোকেরাও ঈমান আনার ইচ্ছা করলে যাওয়াব ইব্‌ন আমর ইব্‌ন লাবিব,
হাব্বাব পূজারী এবং রাব্বাব ইন্ন সুমার ইন্ন যিলহিস তাদেরকে এ কাজ থেকে
বিরত রাখল। শিহাব ইব্‌ন খালিফা ইব্‌ন মিখলাত ইব্‌ন লাবিদ ইব্‌ন যাওয়াস
নামক জুনদু ইব্‌ন আমরের এক চাচাতো ভাই, যে ছামূদ সম্প্রদায়ের মধ্যে সম্ভ্রান্ত
বংশীয় ছিল এবং সে ঈমান আনার সংকল্প গ্রহণ করেছিল। কিন্তু ঐ লোকদের
কথায় ঈমান আনা থেকে বিরত থাকে।
উষ্ট্রীটির একটি বাচ্চা হল এবং কিছুকাল ওটা ঐ কাওমের মধ্যেই অবস্থান
করছিল। একটি ঝর্ণা হতে ওটা একদিন পানি পান করত এবং পরদিন পানি পান
করা হতে বিরত থাকত, যাতে অন্যান্য লোক এবং তাদের জীবজন্তুগুলি তা থেকে
পানি পান করতে পারে। যেদিন লোকেরা কূপ থেকে পানি পান করতনা সেদিন
তারা উষ্ট্রীটির দুধ পান করত এবং ইচ্ছামত ঐ দুধ দ্বারা তাদের পাত্রগুলো পূর্ণ
করত। যেমন অন্য একটি আয়াতে রয়েছেঃ
--- OCR End ---