--- OCR Start ---
সূরা ১০ : ইউনুস,
৮১৬
পারা ১১
লোকসকল! তোমরা তোমাদের রবের দিকে ধাবিত হও। কম কিংবা বেশি ভাল,
যা'ই হোক না কেন তা অনেক বেশি ক্ষতিগ্রস্ত হওয়া থেকে উত্তম। (তাবারী
১৫/৬০, আহমাদ ৫/১৯৭)
২৬। যারা সৎ কাজ করেছে
তাদের জন্য উত্তম বস্তু
(জান্নাত) রয়েছে; এবং আরও
বেশী বটে; আর না তাদের
করবে, আর না অপমান;
তারাই হচ্ছে জান্নাতের
অধিবাসী, তারা ওর মধ্যে
অনন্তকাল থাকবে।
উত্তম আমলের প্রতিদান
আল্লাহ তা'আলা খবর দিচ্ছেন যে, যে ব্যক্তি ঈমান আনার সাথে সাথে ভাল
কাজ করল সে পরকালে উত্তম প্রতিদান পাবে। কেননা
$$هَلْ جَزَاءُ الْإِحْسَانِ إِلَّا الْإِحْسَانُ$$
উত্তম কাজের জন্য উত্তম পুরস্কার ব্যতীত আর কি হতে পারে? (সূরা আর
রাহমান, ৫৫ : ৬০) বরং আরও কিছু বেশি পাওয়া যাবে। অর্থাৎ কমপক্ষে
দশগুণ এমন কি সাতশ' গুণ পর্যন্ত প্রাপ্ত হবে, বরং এর চেয়েও কিছু বেশী।
যেমন জান্নাতে সে পাবে হুর ও প্রাসাদ এবং আল্লাহর সন্তুষ্টি। আর এমন
মনোমুগ্ধকর চোখ জুড়ানো জিনিস যা এ পর্যন্ত গোপন রাখা হয়েছে। কিন্তু
সর্বোপরি নি'আমাত হচ্ছে মহান আল্লাহর দর্শন লাভ। এটা হবে সমস্ত করুণার
মধ্যে বড় করুণা। কেননা সে তার আমলের কারণে এর যোগ্য হবেনা, বরং এটা
হবে একমাত্র আল্লাহ সুবহানাহু ওয়া তা'আলার সীমাহীন দয়ার কারণে। আল্লাহ
সুবহানাহু ওয়া তা'আলার পবিত্র চেহারার প্রতি দৃষ্টিপাত করার ব্যাপারে আবূ
বাকর সিদ্দীক (রাঃ), হুযাইফা ইব্‌ন ইয়ামান (রাঃ), আবদুল্লাহ ইব্‌ন আব্বাস
(রাঃ), সাঈদ ইব্‌ন মুসাইয়াব (রহঃ), আবদুর রাহমান ইব্‌ন আবী লাইলা (রহঃ),
আবদুর রাহমান ইব্‌ন সাবিত (রাঃ), মুজাহিদ (রহঃ), ইকরিমাহ (রহঃ), আমির
ইব্‌ন সাদ (রহঃ), 'আতা (রহঃ), যাহহাক (রহঃ), হাসান (রহঃ), কাতাদাহ
--- OCR End ---