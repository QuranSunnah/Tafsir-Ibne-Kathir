--- OCR Start ---
সূরা ৬: আন'আম,
২৩৯
পারা ৮
তোমরা দীনকে প্রতিষ্ঠিত কর এবং ওতে মতভেদ করনা। (৪২ : ১৩) আল্লাহ
তা'আলা তাঁর বান্দাদেরকে নাসীহাত করছেন যে, তারা যেন জামা'আতবদ্ধ হয়ে
থাকে এবং নিজেদের মধ্যে মতপার্থক্য সৃষ্টি করে দলে দলে ভাগ হয়ে না যায়।
পূর্ববর্তী লোকেরা দীনের ব্যাপারে ঝগড়া-ফাসাদ ও যুদ্ধ-বিগ্রহে লিপ্ত হয়ে
পড়েছিল এবং মতানৈক্য সৃষ্টি করেছিল। ফলে তারা ধ্বংস হয়ে গিয়েছিল।
(তাবারী ১২/২২৯)
আবদুল্লাহ ইবন মাসউদ (রাঃ) হতে বর্ণিত আছে যে, একদা রাসূলুল্লাহ
সাল্লাল্লাহু 'আলাইহি ওয়া সাল্লাম মাটিতে স্বহস্তে একটি রেখা টানেন। তারপর
বলেন : 'এটা হচ্ছে আল্লাহর সরল সোজা পথ।' অতঃপর তিনি ডানে ও বামে
আরও কতগুলি রেখা টানেন এবং বলেন: 'এগুলি হচ্ছে ঐসব রাস্তা যেগুলির
প্রত্যেকটির উপর একজন করে শাইতান বসে রয়েছে এবং ঐ দিকে (মানুষকে)
আহ্বান করছে।' অতঃপর তিনি وَأَنَّ هَذَا صِرَاطِى مُسْتَقِيمًا এই আয়াতটি পাঠ
করেন। (আহমাদ ১/৪৬৫) আল হাকিমও (রহঃ) এ হাদীসটি বর্ণনা করেছেন
এবং বলেছেন যে, এর বর্ণনাধারা সহীহ, তবে তারা (ইমাম বুখারী ও ইমাম
মুসলিম) তাদের গ্রন্থে এটি লিপিবদ্ধ করেননি। (হাকিম ২/৩১৮)
ইমাম আহমাদ (রহঃ) এবং আবদ ইব্‌ন হুমাইদ (রহঃ) যাবির (রাঃ) হতে
বর্ণনা করেন, তিনি বলেন : আমরা নাবী সাল্লাল্লাহু 'আলাইহি ওয়া সাল্লামের
কাছে উপবিষ্ট ছিলাম, এমন সময় তিনি এভাবে তাঁর সামনে একটা রেখা টানেন
এবং বলেন: 'এটি হচ্ছে আল্লাহর পথ।' অতঃপর ডানে ও বামে দু'টি করে রেখা
টানেন এবং বলেন: 'এগুলো হচ্ছে শাইতানের পথ।' তারপর মধ্যভাগের রেখার
উপর স্বীয় হাতটি রাখেন এবং
পাঠ করেন। (আহমাদ ৩/৩৯৭)
...
وَ أَنَّ هَذَا صِرَاطِي مُسْتَقِيمًا
একটি লোক ইবন মাসঊদকে (রাঃ) জিজ্ঞেস করেন : 'সিরাতে মুস্তাকীম কি?'
তিনি উত্তরে বলেন : 'রাসূলুল্লাহ সাল্লাল্লাহু 'আলাইহি ওয়া সাল্লাম আমাদেরকে এক
প্রান্তে রেখে বিদায় নিয়েছেন, অপর প্রান্ত শেষ হয়েছে জান্নাতে। এর ডান দিকে
বিভিন্ন পথ রয়েছে এবং বাম দিকেও অনেক পথ রয়েছে। পথগুলোর উপর
কতগুলো লোক অবস্থান করছে এবং যাঁরা তাদের পাশ দিয়ে গমন করছে
তাদেরকে তারা নিজেদের দিকে আহ্বান করছে। সুতরাং যারা তাদের ডাকে সাড়া
দিয়ে তাদের পথ অবলম্বন করছে তাদের শেষ গন্তব্য হবে জাহান্নাম। আর যারা
--- OCR End ---