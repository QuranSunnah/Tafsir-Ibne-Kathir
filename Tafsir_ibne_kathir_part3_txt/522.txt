--- OCR Start ---
সূরা ৮: আনফাল,
৫২২
তোমরা এ কাজ কর তাহলে
আমিও তোমাদেরকে পুনরায় শাস্তি
দিব, আর তোমাদের বিরাট বাহিনী
তোমাদের কোনই উপকারে
আসবেনা। নিঃসন্দেহে আল্লাহ
মু'মিনদের সাথে রয়েছেন।
পারা ৯
نَعُدْ وَ لَنْ تُغْنِيَ عَنْكُمْ
فِئَتُكُمْ شَيْئًا وَ لَوْ كَثُرَتْ وَ
أَنَّ اللَّهَ مَعَ الْمُؤْمِنِينَ
কাফিরদের ন্যায় বিচার চাওয়ার ফাইসালা
এখানে আল্লাহ তা'আলা কাফিরদেরকে সম্বোধন করে বলছেন : তোমরাতো
এটাই চাচ্ছিলে যে, আল্লাহ তা'আলা যেন তোমাদের ও মুসলিমদের মধ্যে
ফাইসালা করে দেন। সুতরাং তোমরা যা প্রার্থনা করছিলে তাই হয়েছে। মুহাম্মাদ
ইবন ইসহাক (রহঃ) এবং আরও অনেকে যুহরী (রহঃ) থেকে, তিনি আবদুল্লাহ
ইব্‌ন সালাবাহ ইব্‌ন শু'আইর (রহঃ) থেকে বর্ণনা করেন যে, বদরের দিন আবূ
জাহল বলেছিল : 'হে আল্লাহ! যারা আমাদের থেকে রক্তের সম্পর্ক ছিন্ন করেছে
এবং আমাদের সামনে এমন কথা পেশ করেছে যা আমাদের জানা নেই, আজ
আপনি তাদেরকে লাঞ্ছিত করুন!' তখন إِنْ تَسْتَفْتِحُوا فَقَدْ جَاءَكُمُ الْفَتْحُ
আয়াতটি অবতীর্ণ হয়। (তাবারী ১৩/৪৫৩) ইমাম আহমাদ (রহঃ) আবদুল্লাহ ইব্‌ন
সালাবাহ (রহঃ) থেকে বর্ণনা করেন : আবূ জাহল বদরের দিন মুসলিমদের দিকে
ইশারা করে আল্লাহর কাছে বলেছিল, 'হে আল্লাহ! আমাদের ভিতর যারা রক্ত
সম্পর্ক ছিন্ন করেছে এবং এমন কিছু নিয়ে এসেছে যা আমরা স্বীকার করিনা তুমি
তাদেরকে আজকের এই দিনে ধ্বংস কর।' (আহমাদ ৫/৫৩১, নাসাঈ ৬/৩৫০,
হাকিম ২/৩২৮) ইমাম হাকিম (রহঃ) বলেন যে, দুই শায়খের শর্তে এ হাদীসটি
সহীহ, তবে তারা তাদের গ্রন্থে এ হাদীসটি বর্ণনা করেননি। ইব্‌ন আব্বাস (রাঃ),
মুজাহিদ (রহঃ), যাহহাক (রহঃ), কাতাদাহ (রহঃ), ইয়াযিদ ইব্‌ন রুম্মান (রহঃ)
এবং আরও অনেকে অনুরূপ বর্ণনা করেছেন।
সুদ্দী (রহঃ) বলেন যে, মুশরিকরা বদর যুদ্ধের উদ্দেশে রওয়ানা হওয়ার
প্রাক্কালে কা'বা ঘরের গিলাফ ধরে প্রার্থনা করে: 'হে আল্লাহ! এই দুই দলের
মধ্যে (মুসলিম দল ও কাফির দল) যে দলটি আপনার নিকট উত্তম এবং যে
দলটি উত্তম আমল করেছে সেই দলকে আপনি বিজয়ী করুন!' তাই আল্লাহ
সুবহানাহু ওয়া তা'আলা বলেন :
--- OCR End ---