--- OCR Start ---
সূরা ১২: ইউসুফ,
১৫৮
পারা ১২
দিয়েছেন, সীমা লংঘনকারীরা
সফলকাম হয়না।
إِنَّهُ لَا يُفْلِحُ الظَّلِمُونَ
আযীযের স্ত্রী ইউসুফকে (আঃ) ভালবাসে এবং
তাঁর বিরুদ্ধে চক্রান্ত করে
এখানে আল্লাহ তা'আলা মিসরের আযীযের সেই স্ত্রী সম্পর্কে খবর দিচ্ছেন
যার বাড়ীতে তিনি অবস্থান করছিলেন। মিসরের আযীয তাঁকে ক্রয় করেছিলেন
এবং নিজের ছেলের মত তাঁকে অতি উত্তমরূপে রেখেছিলেন। তিনি তাঁর স্ত্রীকে
বলেছিলেন: 'এর যেন কোন প্রকার কষ্ট না হয়, তাকে খুবই সম্মানের সাথে
রাখবে।' কিন্তু স্ত্রী ইউসুফের (আঃ) সৌন্দর্যে মুগ্ধ হয়ে তাঁর প্রতি আকৃষ্ট হয়ে
পড়ল এবং তাঁর থেকে অসৎকর্ম কামনা করল। সুতরাং সে সুন্দর সাজে সজ্জিতা
হয়ে ঘরের দরজা বন্ধ করে দিল এবং তাঁকে তার সাথে কুকর্মে লিপ্ত হওয়ার
আহ্বান জানালো। কিন্তু ইউসুফ (আঃ) কঠোরভাবে তার প্রস্তাব প্রত্যাখ্যান করে
বললেন: 'দেখুন, আপনার স্বামী আমার রাব্ব (প্রভু)!' ঐ সময় মিসরবাসীদের
পরিভাষায় বড়দের জন্য এই শব্দ প্রয়োগ করা হত। তিনি আরও বললেন :
أَحْسَنَ مَثْوَايَ إِنَّهُ رَبِّي
আমার প্রতি আপনার স্বামীর বড় অবদান রয়েছে। তিনি
অত্যন্ত উত্তম রূপে আমাকে রেখেছেন এবং আমার সাথে খুবই সদয় ব্যবহার
করছেন। সুতরাং আমি তাঁর ব্যাপারে বিশ্বাসঘাতকতা করতে পারিনা। জেনে রাখুন
যে, إِنَّهُ لَا يُفْلِحُ الظُّلِمُونَ সীমালংঘনকারী কখনও সফলকাম হয়না । এটা মুজাহিদ
(রহঃ), সুদ্দী (রহঃ), মুহাম্মাদ ইবন ইসহাক (রহঃ) প্রভৃতি বিজ্ঞজন বলেছেন।
هَيْتَ لَكَ এর কিরআতে মতভেদ রয়েছে। ইব্‌ন আব্বাস (রাঃ), মুজাহিদ
(রহঃ) এবং আরও কেহ কেহ বলেছেন যে এর অর্থ হচ্ছে: সে তাঁকে তার
নিজের দিকে আহ্বান করে। (তাবারী ১৬/২৭) ইমাম বুখারী (রহঃ) এবং
ইকরিমাহ (রহঃ) বলেন যে, هَيْتَ لَكَ এর অর্থ হচ্ছে هَمَّ لَكَ এবং এটা
'হাওরানিয়া' ভাষা। ইমাম বুখারী (রহঃ) ইকরিমাহ (রহঃ) হতে কোন বর্ণনাধারা
ছাড়াই এটি লিপিবদ্ধ করেছেন। (ফাতহুল বারী ৮/২১৪)
এর দ্বিতীয় পঠন ও রয়েছে। প্রথম পঠনের অর্থ ছিল 'এসো'। তাহলে
এই কিরআতের অর্থ হবে 'আমি তোমার জন্য প্রস্তুত হয়ে আছি'। ইব্‌ন আব্বাস
--- OCR End ---