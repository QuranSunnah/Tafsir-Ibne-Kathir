সূরা ১৭: ইসরা,
৬৮০
পারা ১৫
তা এ জন্য যে, তাদের নিকট যখন তাদের রাসূলগণ স্পষ্ট নিদর্শনসহ
আসতো তখন তারা বলত : মানুষই কি আমাদের পথের সন্ধান দিবে? (সূরা
তাগাবুন, ৬৪ : ৬) ফির'আউন ও তার কাওম এ ধরনের কথাই বলেছিল :
أَنُؤْمِنُ لِبَشَرَيْنِ مِثْلِنَا وَ قَوْمُهُمَا لَنَا عُبِدُوْنَ
আমরা আমাদের মতই দু'টি মানুষের উপর কি করে ঈমান আনতে পারি?
বিশেষ করে ঐ অবস্থায় যে, তাদের কাওমের সমস্ত লোক আমাদেরই অধীনে
রয়েছে? (সূরা মু'মিনূন, ২৩ : ৪৭) এ কথাই অন্যান্য উম্মাতেরাও নিজ নিজ
যামানার নাবীদেরকে বলেছিল:
إِنْ أَنْتُمْ إِلَّا بَشَرٌ مِثْلُنَا تُرِيدُونَ أَنْ تَصُدُّونَا عَمَّا كَانَ يَعْبُدُ ابَاؤُنَا
فَأْتُوْنَا بِسُلْطَنٍ مُّبِيْنٍ
তোমরাতো আমাদের মতই মানুষ; আমাদের পিতৃ পুরুষগণ যাদের ইবাদাত
করত তোমরা তাদের ইবাদাত হতে আমাদেরকে বিরত রাখতে চাও; অতএব
তোমরা আমাদের কাছে কোন অকাট্য প্রমাণ উপস্থিত কর। (সূরা ইবরাহীম, ১৪
: ১০) এ বিষয়ের আরও বহু আয়াত রয়েছে।
এরপর মহান আল্লাহ নিজের স্নেহ, দয়া এবং মানুষের মধ্য হতেই রাসূল
পাঠানোর কারণ বর্ণনা করেছেন এবং এর নিপুণতা প্রকাশ করেছেন। তিনি
বলছেন : মালাইকা যদি রিসালাতের কাজ চালাত তাহলে না তোমরা তাদের
কাছে উঠা-বসা করতে পারতে, আর না ভালভাবে তাদের কথা বুঝতে পারতে।
মানবীয় রাসূল তোমাদেরই শ্রেণীভুক্ত হয়ে থাকে বলেই তোমরা তাদের সাথে
মেলামেশা করতে পার, তাদের আচার-আচরণ দেখতে পার এবং তাদের সাথে
মিলেমিশে নিজেদের ভাষায় শিক্ষা গ্রহণ করতে পার। আর তাদের আমল দেখে
শিখে নিতে সক্ষম হও। যেমন আল্লাহ আরও বলেনঃ
لَقَدْ مَنَّ اللَّهُ عَلَى الْمُؤْمِنِينَ إِذْ بَعَثَ فِيهِمْ رَسُولًا مِّنْ اَنْفُسِهِمْ
নিশ্চয়ই আল্লাহ মু'মিনদের প্রতি অনুগ্রহ করেছেন, তিনি তাদের নিজেদেরই
মধ্য হতে রাসূল প্রেরণ করেছেন। (সূরা আলে ইমরান, ৩ : ১৬৪)
لَقَدْ جَاءَكُمْ رَسُولٌ مِّنْ أَنْفُسِكُمْ