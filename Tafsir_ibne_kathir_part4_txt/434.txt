--- OCR Start ---
সূরা ১৬: নাহল,
৪৩৪
পারা ১৪
এরপর যমীনের বর্ণনা দেয়া হয়েছে। এটাকে থামিয়ে রাখা এবং হেলা-দোলা
হতে রক্ষা করার জন্য এর উপর মযবৃত ও যথাযথ ওযনসহ পাহাড় স্থাপন করা
হয়েছে যাতে এর নড়াচড়া করার কারণে এর উপর অবস্থানকারীদের জীবন
দুর্বিষহ হয়ে না পড়ে। যেমন মহান আল্লাহ বলেনঃ
وَالْجِبَالَ أَرْسَهَا
তিনি পর্বতসমূহকে দৃঢ়ভাবে প্রোথিত করেছেন। (সূরা নাযি'আত, ৭৯ : ৩২)
এটাও আল্লাহ তা'আলার দয়া ও মেহেরবানী যে, তিনি চতুর্দিকে নদ-নদী ও
প্রস্রবন প্রবাহিত রেখেছেন। কোনটি তেজস্বী, কোনটি মন্দা, কোনটি দীর্ঘ এবং
কোনটি খাট। কখনও পানি কমে যায় এবং কখনও বেশী হয় এবং কখনও
সম্পূর্ণরূপে শুকিয়ে যায়। পাহাড়-পর্বতে, বনে-জঙ্গলে, মরু-প্রান্তরে এবং পাথরে
বরাবরই এই প্রস্রবণগুলি প্রবাহিত রয়েছে এবং এক স্থান হতে অন্য স্থানে চলে
যাচ্ছে। এ সবই হচ্ছে মহান আল্লাহর ফাফ্ল ও কারম, করুণা ও দয়া। তিনি
ছাড়া না আছে অন্য কোন মা'বূদ এবং না আছে কোন রাব্ব। তিনি ছাড়া অন্য
কেহই ইবাদাতের যোগ্য নয়। তিনিই রাব্ব এবং তিনিই মা'বুদ। তিনি রাস্তা
বানিয়ে দিয়েছেন স্থলে ও পানিতে, পাহাড়ে ও জঙ্গলে, লোকালয়ে এবং বিজনে।
তাঁর দয়া ও অনুগ্রহে সর্বত্রই রাস্তা বিদ্যমান রয়েছে, যাতে এদিক থেকে ওদিকে
লোকজন যাতায়াত করতে পারে। তিনি পাহাড়ের মাঝে মাঝে খালি জায়গা
রেখেছেন যাতে লোকেরা চলাচল করতে পারে। আবার কোন পথ প্রশস্ত, কোনটা
সংকীর্ণ এবং কোনটা সহজ, কোনটা কঠিন। যেমন তিনি বলেনঃ
وَ جَعَلْنَا فِيهَا فِجَاجًا سُبُلًا
এবং আমি তাতে করে দিয়েছি প্রশস্ত পথ যাতে তারা গন্তব্য স্থলে পৌঁছতে
পারে। (সূরা আম্বিয়া, ২১ : ৩১) তিনি আরও নিদর্শন রেখেছেন যেমন পাহাড়,
টিলা ইত্যাদি, যেগুলির মাধ্যমে পথচারী মুসাফির পথ জানতে বা চিনতে পারে।
তারা পথ ভুলে যাওয়ার পর সোজা সঠিক পথ পেয়ে যায়। নক্ষত্ররাজি পথ
প্রদর্শক রূপে রয়েছে। রাতের অন্ধকারে ওগুলির মাধ্যমেই রাস্তা ও দিক নির্ণয়
করা যায়। ইব্‌ন আব্বাস (রাঃ) এ মতামত ব্যক্ত করেছেন। (তাবারী ১৭/১৮৫)
আল্লাহই একমাত্র ইবাদাতের যোগ্য
এরপর মহান আল্লাহ নিজের বড়ত্বের ও শ্রেষ্ঠত্বের বর্ণনা দিতে গিয়ে বলেনঃ
ইবাদাতের যোগ্য তিনি ছাড়া আর কেহই নেই। আল্লাহ ছাড়া লোকেরা যাদের
ইবাদাত করছে তারা একেবারে শক্তিহীন। কোন কিছু সৃষ্টি করার ক্ষমতা তাদের
--- OCR End ---