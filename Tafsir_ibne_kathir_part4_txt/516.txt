--- OCR Start ---
সূরা ১৬: নাহল,
৫১৬
পারা ১৪
সুসংবাদ
স্বরূপ
আত্মসমর্পনকারীদের জন্য।
لِلْمُسْلِمِينَ
'কুরআনের কিছু আয়াত রহিত হওয়ার ব্যাপারে রাসূল (সাঃ)
মিথ্যাবাদী' মুশরিকদের এ দাবীর খন্ডন
আল্লাহ তা'আলা মূর্তি পূজক মুশরিকদের জ্ঞানের স্বল্পতা, অস্থিরতা এবং
বেঈমানীর বর্ণনা দিচ্ছেন যে, তারা ঈমান আনার সৌভাগ্য কিরূপে লাভ করবে?
এরাতো অনন্তকাল হতেই হতভাগা। যখন কোন আয়াত মানসূখ বা রহিত হয়
তখন তারা বলেঃ إِنَّمَا أَنتَ مُفْتَرٍ তোমাদের প্রতারণা প্রকাশ হয়েই গেল। তারা
এতটুকুও বুঝেনা যে, ব্যাপক ক্ষমতাবান আল্লাহ যা ইচ্ছা তা'ই করেন এবং যা
ইচ্ছা তা'ই হুকুম করেন। এক হুকুমকে উঠিয়ে দিয়ে অন্য হুকুম ঐ স্থানে বসিয়ে
দেন। যেমন তিনি নিম্নের আয়াতে বর্ণনা করছেনঃ
مَا نَنْسَخُ مِنْ آيَةٍ أَوْ تُنْسِهَا نَأْتِ بِخَيْرٍ مِنْهَا أَوْ مِثْلِهَا أَلَمْ تَعْلَمُ أَنَّ
اللَّهَ عَلَى كُلِّ شَيْءٍ قَدِيرٌ
আমি কোন আয়াতের হুকুম রহিত করলে কিংবা আয়াতটিকে বিস্মৃত করিয়ে
দিলে তদপেক্ষা উত্তম অথবা তদনুরূপ আয়াত আনয়ন করি। তুমি কি জাননা যে,
আল্লাহ সর্ব বিষয়ের উপরই ক্ষমতাবান? (সূরা বাকারাহ, ২ : ১০৬)
قُلْ نَزَّلَةَ رُوْحُ الْقُدُسِ مِنْ رَّبِّكَ بِالْحَقِّ لِيُثَبِّتَ الَّذِينَ آمَنُوا
পবিত্র রূহ্ অর্থাৎ জিবরাঈল (আঃ) ওটা আল্লাহর পক্ষ থেকে সত্য এবং আদল ও
ইনসাফের সাথে রাসূলুল্লাহ সাল্লাল্লাহু 'আলাইহি ওয়া সাল্লামের কাছে নিয়ে
আসেন, যেন ঈমানদাররা ঈমানের উপর অটল থাকে। প্রথমবার যখন অবতীর্ণ
হল তখন মানল, আবার দ্বিতীয়বার যখন অবতীর্ণ হল তখনও মানল। তাদের
অন্তর আল্লাহ তা'আলার দিকে ঝুঁকে পড়ে।
وَهُدًى وَبُشْرَى لِلْمُسْلِمِينَ
মুসলিমদের জন্য তা হিদায়াত ও সুসংবাদ হয় এবং আল্লাহ ও তাঁর রাসূল
সাল্লাল্লাহু 'আলাইহি ওয়া সাল্লামকে মান্যকারীরা সুপথ প্রাপ্ত হয়ে খুশী হয়ে যায়।
--- OCR End ---