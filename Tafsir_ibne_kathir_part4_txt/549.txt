--- OCR Start ---
সূরা ১৭: ইসরা,
৫৪৯
পারা ১৫
(রহঃ) বলেছেন, তিনি আবূ হুরাইরাহ (রাঃ) থেকে বর্ণনা করেন যে, রাসূল
সাল্লাল্লাহু 'আলাইহি ওয়া সাল্লাম বাইতুল মা'মূর দেখেছেন। বাইতুল মা'মূরে
প্রত্যহ সত্তর হাজার মালাক/ফেরেশতা গমন করে থাকেন, কিন্তু একদিন যারা
ওখানে যান তাদের পালা (rotation) কিয়ামাত পর্যন্ত আর আসবেনা। অতঃপর
তিনি আনাস (রাঃ) বর্ণিত হাদীসটির বাকী অংশ বলতে থাকেন ঃ
অতঃপর আমার সামনে মদ, দুধ ও মধুর পাত্র পেশ করা হল। আমি দুধের
পাত্রটি পছন্দ করলাম। জিবরাঈল (আঃ) বললেন : এটাই হচ্ছে 'ফিতরাত'
(প্রকৃতি) যার উপর আপনি ও আপনার উম্মাত থাকবেন।
অতঃপর আমার ও আমার উম্মাতের উপর দৈনিক পঞ্চাশ ওয়াক্ত সালাত
ফার্য করা হয়। সেখান হতে নেমে আসার সময় মূসার (আঃ) সাথে দেখা হয়।
তিনি জিজ্ঞেস করেন : আল্লাহ তা'আলার নিকট থেকে আপনি আপনার উম্মাতের
জন্য কি হুকুম প্রাপ্ত হলেন? আমি উত্তরে বললাম : প্রতি দিন পঞ্চাশ ওয়াক্ত
সালাত আদায় করতে বলা হয়েছে । মূসা (আঃ) বললেন : আপনার উম্মাত
দৈনিক পঞ্চাশ ওয়াক্ত সালাত আদায় করতে পারবেনা, আপনার পূর্বে আমি
লোকদের সাথে এ ব্যাপারে মুকাবিলা করেছি, বানী ইসরাঈলের লোকদের
ব্যাপারে আমার অভিজ্ঞতা খুবই তিক্ত যে, তাদেরকে সামলানো ছিল খুবই
কঠিন। আপনি আপনার রবের কাছে ফিরে যান এবং আপনার উম্মাতের বোঝা
কমানোর জন্য প্রার্থনা করুন। তাঁর এ কথা শুনে আমি ফিরে যাই এবং আল্লাহ
তা'আলা তখন দশ ওয়াক্ত সালাত কমিয়ে দেন। অতঃপর আমি মূসার (আঃ)
কাছে ফিরে এলাম। মূসা (আঃ) আবার জিজ্ঞেস করলেন: আপনাকে কি হুকুম
করা হয়েছে? জবাবে বললাম : দৈনিক চল্লিশ ওয়াক্ত সালাত আদায় করতে বলা
হয়েছে। এ কথা শুনে মূসা (আঃ) বললেন : আপনার উম্মাত দৈনিক চল্লিশ
ওয়াক্ত সালাত আদায় করতে পারবেনা, আপনার পূর্বে আমি লোকদের সাথে এ
ব্যাপারে মুকাবিলা করেছি, বানী ইসরাঈলের লোকদের ব্যাপারে আমার অভিজ্ঞতা
খুবই তিক্ত যে, তাদেরকে সামলানো ছিল খুবই কঠিন। আপনি আপনার রবের
কাছে ফিরে যান এবং আপনার উম্মাতের বোঝা কমানোর জন্য প্রার্থনা করুন।
সুতরাং আমি আবার ফিরে যাই এবং দশ ওয়াক্ত সালাত কমিয়ে দেয়া হয়।
অতঃপর আমি মূসার (আঃ) কাছে ফিরে এলাম। মূসা (আঃ) আবার জিজ্ঞেস
করলেন : আপনাকে কি হুকুম করা হয়েছে? জবাবে বললাম : দৈনিক ত্রিশ
ওয়াক্ত সালাত আদায় করতে বলা হয়েছে। এ কথা শুনে মূসা (আঃ) বললেনঃ
আপনার উম্মাত দৈনিক ত্রিশ ওয়াক্ত সালাত আদায় করতে পারবেনা, আপনার
--- OCR End ---