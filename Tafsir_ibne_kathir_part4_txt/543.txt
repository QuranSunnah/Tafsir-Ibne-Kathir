--- OCR Start ---
সূরা ১৭: ইসরা,
৫৪৩
পারা ১৫
আমি মাসজিদে প্রবেশ করে দু' রাক'আত সালাত আদায় করলাম। যখন সেখান
থেকে বের হলাম তখন জিবরাঈল (আঃ) আমার কাছে একটি পাত্রে মদ এবং
একটি পাত্রে দুধ নিয়ে এলেন। আমি দুধ পছন্দ করলাম। জিবরাঈল (আঃ)
বললেন : আপনি ফিত্রাত (প্রকৃতি) পছন্দ করেছেন। তারপর আমাকে প্রথম
আকাশের দিকে উঠিয়ে নিয়ে যাওয়া হল এবং জিবরাঈল (আঃ) ওর দরজা খুলে
দিতে বললেন। জিজ্ঞেস করা হল : আপনি কে? উত্তরে বলা হল : জিবরাঈল।
আবার তারা প্রশ্ন করেন : আপনার সাথে কে রয়েছেন? জবাবে তিনি বললেন :
আমার সাথে রয়েছেন মুহাম্মাদ সাল্লাল্লাহু 'আলাইহি ওয়া সাল্লাম। পুনরায়
জিজ্ঞেস করা হল : তাঁর যাত্রা কি শুরু হয়েছে? জিবরাঈল (আঃ) উত্তর দেনঃ
হ্যাঁ, তাঁর যাত্রা শুরু হয়েছে। তখন আমাদের জন্য দরজা খুলে দেয়া হল।
সেখানে আদমের (আঃ) সাথে সাক্ষাৎ হল। তিনি মারহাবা বললেন এবং আমার
কল্যাণের জন্য দু'আ করলেন।
এরপর আমাকে দ্বিতীয় আকাশে নিয়ে যাওয়া হল এবং জিবরাঈল (আঃ) ওর
দরজা খুলে দিতে বললেন। জিজ্ঞেস করা হল : আপনি কে? উত্তরে বলা হল ঃ
জিবরাঈল। আবার তারা প্রশ্ন করেন: আপনার সাথে কে রয়েছেন? জবাবে তিনি
বললেন : আমার সাথে রয়েছেন মুহাম্মাদ সাল্লাল্লাহু 'আলাইহি ওয়া সাল্লাম।
পুনরায় জিজ্ঞেস করা হল : তাঁর যাত্রা কি শুরু হয়েছে? জিবরাঈল (আঃ) উত্তর
দেনঃ হ্যাঁ, তাঁর যাত্রা শুরু হয়েছে। তখন আমাদের জন্য দরজা খুলে দেয়া হল।
দ্বিতীয় আকাশে আমি ইয়াহ্ইয়া (আঃ) ও ঈসাকে (আঃ) দেখতে পেলাম যারা
একে অপরের খালাতো ভাই ছিলেন। তারা দু'জনও আমাকে মারহাবা বললেন
এবং আমার কল্যাণের জন্য প্রার্থনা করলেন।
তারপর আমাকে নিয়ে তৃতীয় আকাশে উঠে যান এবং জিবরাঈল (আঃ) ওর
দরজা খুলে দিতে বললেন। জিজ্ঞেস করা হল : আপনি কে? উত্তরে বলা হল ঃ
জিবরাঈল। আবার তারা প্রশ্ন করেন : আপনার সাথে কে রয়েছেন? জবাবে তিনি
বললেন : আমার সাথে রয়েছেন মুহাম্মাদ সাল্লাল্লাহু 'আলাইহি ওয়া সাল্লাম।
পুনরায় জিজ্ঞেস করা হল : তাঁর যাত্রা কি শুরু হয়েছে? জিবরাঈল (আঃ) উত্তর
দেনঃ হ্যাঁ, তাঁর যাত্রা শুরু হয়েছে। তখন আমাদের জন্য দরজা খুলে দেয়া হল।
তৃতীয় আকাশে আমার সাক্ষাৎ হল ইউসুফের (আঃ) সাথে যাকে সমস্ত সৌন্দর্যের
অর্ধেক সৌন্দর্য দেয়া হয়েছিল। তিনিও আমাকে অভ্যর্থনা জানালেন এবং আমার
মঙ্গলের জন্য দু'আ করলেন।
অতঃপর জিবরাঈল (আঃ) আমাকে সাথে নিয়ে চতুর্থ আকাশে উঠে যান এবং
ওর দরজা খুলে দিতে বললেন। জিজ্ঞেস করা হল : আপনি কে? উত্তরে বলা হল
--- OCR End ---