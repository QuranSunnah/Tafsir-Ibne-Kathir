তিনি রাসূল সাল্লাল্লাহু 'আলাইহি ওয়া সাল্লামকে বলতে শুনেছেন : কোন মুসলিম
যদি কোন পাপ করে, অতঃপর উযূ করে দু' রাক'আত সালাত আদায় করে, আল্লাহ
তা'আলা তার পাপ ক্ষমা করে দেন। (আহমাদ, ১/৯, আবূ দাউদ ২/১৮০,
তিরমিযী ৮/৩৫৭, নাসাঈ ৬/১০৯, ইব্‌ন মাজাহ ১/৪৪৬)
সহীহ বুখারী ও সহীহ মুসলিমে আমিরুল মু'মিনীন উসমান ইব্‌ন আফফান
(রাঃ) হতে বর্ণিত আছে যে, (একদা) তিনি উযূ করেন (রাসূলুল্লাহ সাল্লাল্লাহু
'আলাইহি ওয়া সাল্লামের উযূর ন্যায়)। তারপর বলেন : 'রাসূলুল্লাহ সাল্লাল্লাহু
'আলাইহি ওয়া সাল্লামকে আমি এভাবেই উযূ করতে দেখেছি। আর তিনি
বলেছেন : 'যে ব্যক্তি আমার এই উযূর ন্যায় উযূ করবে, অতঃপর কোন কথা না
বলে বিশুদ্ধ অন্তরে দু' রাক'আত সালাত আদায় করবে, তার পূর্বের সমস্ত পাপ
ক্ষমা করে দেয়া হবে।' (ফাতহুল বারী ১/৩২০, মুসলিম ১/২৬০)
সহীহ হাদীসে আবূ হুরাইরাহ (রাঃ) হতে বর্ণিত আছে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : 'আচ্ছা বলত, যদি তোমাদের কারও বাড়ীর
দরজার কাছে প্রবাহিত নদী থাকে এবং সে প্রত্যহ তাতে পাঁচবার গোসল করে
তাহলে তার শরীরে কোন ময়লা থাকবে কি? তারা (সাহাবীগণ) উত্তরে বললেনঃ
'হে আল্লাহর রাসূল সাল্লাল্লাহু 'আলাইহি ওয়া সাল্লাম! না (তার দেহে কোন ময়লা
থাকবেনা)।' তিনি তখন বললেন : 'এটাই দৃষ্টান্ত হচ্ছে পাঁচ ওয়াক্ত সালাতের।
এগুলির কারণে আল্লাহ তা'আলা ভুলত্রুটি ও পাপরাশি ক্ষমা করে থাকেন।'
(বুখারী ৫২৭, মুসলিম ৬৬৭) সহীহ মুসলিমে আবূ হুরাইরাহ (রাঃ) হতে বর্ণিত
আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: 'পাঁচ ওয়াক্ত
সালাত এক জুমু'আ হতে আর এক জুমু'আ পর্যন্ত এবং এক রামাযান হতে আর
এক রামাযান পর্যন্ত মধ্যবর্তী সময়ের জন্য কাফফারা স্বরূপ (ক্ষমা করার কারণ),
যে পর্যন্ত কাবীরা গুণাহ্ থেকে বেঁচে থাকা যায়।' (মুসলিম ১/২০৯)
ইবন মাসউদ (রাঃ) হতে বর্ণিত আছে যে, একটি লোক কোন একটি
মহিলাকে চুম্বন করে নাবী সাল্লাল্লাহু 'আলাইহি ওয়া সাল্লামের নিকট আগমন করে
এবং তাঁকে এ খবর অবহিত করে (এবং অত্যন্ত লজ্জিত হয়)। তখন আল্লাহ
তা'আলা উপরোক্ত আয়াতটি (১১ : ৪৪) অবতীর্ণ করেন। তখন লোকটি বলেঃ
'হে আল্লাহর রাসূল সাল্লাল্লাহু 'আলাইহি ওয়া সাল্লাম! এটা কি শুধু আমারই জন্য
নির্দিষ্ট?' উত্তরে তিনি বলেনঃ 'না, বরং আমার সমস্ত উম্মাতের জন্য। (ফাতহুল
বারী ২/১২, ৭/২০৬)
ইব্‌ন আব্বাস (রাঃ) হতে বর্ণিত আছে যে, একটি লোক উমারের (রাঃ) নিকট
এসে বলে : 'এক মহিলা কেনা-কাটার জন্য আমার নিকট এসেছিল। বড়ই দুঃখের