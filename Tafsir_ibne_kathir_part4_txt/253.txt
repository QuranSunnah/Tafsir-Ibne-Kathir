--- OCR Start ---
সূরা ১৩ : রা'দ,
২৫৩
পারা ১৩
দিবেন? উত্তরে রাসূল সাল্লাল্লাহু 'আলাইহি ওয়া সাল্লাম বললেন : সমস্ত মুসলিমের
উপর অধিকার ও দায়িত্ব পাবে। তখন আমির বলল : 'আমরা এই শর্তে
আপনাকে নাবী হিসাবে মেনে নিতে পারি যে, আপনি আমাকে পরবর্তী
দায়িত্বশীল হিসাবে নিয়োগ করবেন।' রাসূলুল্লাহ সাল্লাল্লাহু 'আলাইহি ওয়া সাল্লাম
বললেন: এটা তোমার অধিকারে নেই এবং তোমার লোকদেরও নেই। খুব বেশি
হলে তোমাকে অশ্ববাহিনীর নেতা করা যেতে পারে। আমির বলল : আমিতো
এখনই নাজদ এলাকার অশ্ববাহিনীর নেতা রয়েছি। আমাকে মরুভূমির উপর
কর্তৃত্ব প্রদান করুন এবং আপনি শহরগুলির ব্যবস্থাপনায় থাকুন।
রাসূলুল্লাহ সাল্লাল্লাহু 'আলাইহি ওয়া সাল্লাম তাদের এই প্রস্তাব প্রত্যাখ্যান করে
বললেন : 'না (তা হবেনা)। তখন অভিশপ্ত আমির বলে: 'আল্লাহর শপথ! আমি
মাদীনার চতুর্দিক সেনাবাহিনী দ্বারা অবরোধ করব।' তার এ কথার উত্তরে
রাসূলুল্লাহ সাল্লাল্লাহু 'আলাইহি ওয়া সাল্লাম তাঁকে বলেন : আল্লাহ তা'আলা তোমার
এ ইচ্ছা পূর্ণ হতে দিবেননা।' সুতরাং তারা নিরাশ হয়ে তাঁর কাছ থেকে চলে যায়।
এরপর তারা দু'জনে পরামর্শ করল। আরবাদকে আমির বলল : আমি
মুহাম্মাদের সাথে আলাপচারিতায় ব্যস্ত থাকব এবং ঐ সময় তুমি তোমার অস্ত্র
দ্বারা তাঁকে আঘাত করবে। যদি তিনি মারা যান তাহলে মুসলিমরা আমাদের
সাথে যুদ্ধ করার সাহস পাবেনা। খুব বেশি হলে এটাই হবে যে, তাদেরকে
রক্তপণ দিতে হবে। আরবাদ বলল : আমি সেই রক্তপণের অর্থ প্রদান করব।
এই পরামর্শের পর আবার তারা রাসূলুল্লাহ সাল্লাল্লাহু 'আলাইহি ওয়া সাল্লামের
কাছে আগমন করে। আমির তাঁকে বলে: 'আপনি এখানে একটু আসুন! আপনার
সাথে আমি কিছু আলাপ করতে চাই।' তার এ কথা শুনে তিনি তার কাছে উঠে
এলেন এবং তার সাথে চললেন। এক প্রাচীরের পাদদেশে সে রাসূলুল্লাহ
সাল্লাল্লাহু 'আলাইহি ওয়া সাল্লামের সাথে কথা বলতে শুরু করে। তিনি দাঁড়িয়ে
দাঁড়িয়ে তার কথা শুনতে থাকেন। সুযোগ পেয়ে আরবাদ তরবারীর উপর হাত
রাখে। ওটাকে কোষ হতে বের করার ইচ্ছা করে। কিন্তু আল্লাহ তা'আলা তার
হাত অবশ করে দেন। কোন ক্রমেই সে কোষ হতে তরবারী বের করতে
পারলনা। পিছন দিকে ফিরে রাসূলুল্লাহ সাল্লাল্লাহু 'আলাইহি ওয়া সাল্লাম ঐ
অবস্থা দেখতে পেলেন তখন তিনি সেখান থেকে সরে আসেন। অতঃপর তারা
দু'জন মাদীনা হতে প্রস্থান করে এবং 'হাররা ওয়া'কিম' নামক স্থানে পৌঁছে থেমে
যায়। কিন্তু সা'দ ইব্‌ন্ন মুআ'য (রাঃ) এবং উসাইদ ইব্‌ন হুযাইর (রাঃ) সেখানে
পৌঁছে যান। তারা সেখান থেকে পালিয়ে গিয়ে 'রিকম' নামক স্থানে পৌঁছা মাত্রই
--- OCR End ---