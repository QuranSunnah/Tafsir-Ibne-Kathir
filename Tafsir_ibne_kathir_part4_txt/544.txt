--- OCR Start ---
সূরা ১৭: ইসরা,
৫৪৪
পারা ১৫
: জিবরাঈল। আবার তারা প্রশ্ন করেন : আপনার সাথে কে রয়েছেন? জবাবে
তিনি বললেন : আমার সাথে রয়েছেন মুহাম্মাদ সাল্লাল্লাহু 'আলাইহি ওয়া সাল্লাম।
পুনরায় জিজ্ঞেস করা হল : তাঁর যাত্রা কি শুরু হয়েছে? জিবরাঈল (আঃ) উত্তর
দেন: হ্যাঁ, তাঁর যাত্রা শুরু হয়েছে । তখন আমাদের জন্য দরজা খুলে দেয়া
হল। তারপর চতুর্থ আকাশে ইদরীসের (আঃ) সাথে সাক্ষাৎ হল। তিনি
আমাদেরকে অভ্যর্থনা জানালেন এবং আমার মঙ্গল কামনা করে দু'আ করলেন।
তাঁর সম্পর্কে আল্লাহ তা'আলা বলেনঃ
وَرَفَعْتُهُ مَكَانًا عَلِيًّا
এবং আমি তাকে দান করেছিলাম উচ্চ মর্যাদা। (সূরা মারইয়াম, ১৯ : ৫৭)
তারপর পঞ্চম আকাশে আমাকে নিয়ে যাওয়া হয় এবং জিবরাঈল (আঃ) ওর
দরজা খুলে দিতে বললেন। জিজ্ঞেস করা হল : আপনি কে? উত্তরে বলা হল :
জিবরাঈল। আবার তারা প্রশ্ন করেন : আপনার সাথে কে রয়েছেন? জবাবে তিনি
বললেন : আমার সাথে রয়েছেন মুহাম্মাদ সাল্লাল্লাহু 'আলাইহি ওয়া সাল্লাম।
পুনরায় জিজ্ঞেস করা হল : তাঁর যাত্রা কি শুরু হয়েছে? জিবরাঈল (আঃ) উত্তর
দেনঃ হ্যাঁ, তাঁর যাত্রা শুরু হয়েছে। তখন দরজা খুলে দেয়া হল। পঞ্চম আকাশে
সাক্ষাৎ হয় হারূণের (আঃ) সাথে। তিনি আমাকে অভ্যর্থনা জানালেন এবং আমার
মঙ্গলের জন্য দু'আ করলেন।
এরপর আমরা ষষ্ঠ আকাশে উঠি এবং জিবরাঈল (আঃ) ওর দরজা খুলে
দিতে বললেন। জিজ্ঞেস করা হল : আপনি কে? উত্তরে বলা হল : জিবরাঈল।
আবার তারা প্রশ্ন করেন: আপনার সাথে কে রয়েছেন? জবাবে তিনি বললেনঃ
আমার সাথে রয়েছেন মুহাম্মাদ সাল্লাল্লাহু 'আলাইহি ওয়া সাল্লাম। পুনরায়
জিজ্ঞেস করা হল : তাঁর যাত্রা কি শুরু হয়েছে? জিবরাঈল (আঃ) উত্তর দেন ঃ
হ্যাঁ, তাঁর যাত্রা শুরু হয়েছে। তখন দরজা খুলে দেয়া হল। ষষ্ঠ আকাশে মূসার
(আঃ) সাথে সাক্ষাৎ হয়। তিনি আমাকে অভ্যর্থনা জানালেন এবং আমার মঙ্গলের
জন্য দু'আ করলেন।
তারপর তিনি আমাকে নিয়ে সপ্তম আকাশে গমন করেন এবং জিবরাঈল (আঃ)
ওর দরজা খুলে দিতে বললেন। জিজ্ঞেস করা হল : আপনি কে? উত্তরে বলা হল ঃ
জিবরাঈল। আবার তারা প্রশ্ন করেন: আপনার সাথে কে রয়েছেন? জবাবে তিনি
বললেন : আমার সাথে রয়েছেন মুহাম্মাদ সাল্লাল্লাহু 'আলাইহি ওয়া সাল্লাম।
পুনরায় জিজ্ঞেস করা হল : তাঁর যাত্রা কি শুরু হয়েছে? জিবরাঈল (আঃ) উত্তর
দেন: হ্যাঁ, তাঁর যাত্রা শুরু হয়েছে। তখন দরজা খুলে দেয়া হল। সপ্তম আকাশে
--- OCR End ---