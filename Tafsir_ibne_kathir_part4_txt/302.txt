--- OCR Start ---
সূরা ১৪ : ইবরাহীম,
৩০২
পারা ১৩
পবিত্র কুরআন অমান্যকারীদের পরিণাম
'হুরুফে মুকাত্তাআ'হ' যা সূরাসমূহের শুরুতে এসে থাকে, এগুলির বর্ণনা
পূর্বেই করা হয়েছে। সুতরাং এখানে পুনরাবৃত্তি করা নিষ্প্রয়োজন। আল্লাহ
তা'আলা স্বীয় নাবী সাল্লাল্লাহু 'আলাইহি ওয়া সাল্লামকে সম্বোধন করে বলেনঃ হে
মুহাম্মাদ! এই ব্যাপক মর্যাদা সম্পন্ন কিতাবটি আমি তোমার উপর অবতীর্ণ
করেছি। এই কিতাবটি অন্যান্য আসমানী কিতাব হতে বেশী বৈশিষ্ট্যপূর্ণ এবং
রাসূলও অন্যান্য সমস্ত রাসূল হতে শ্রেষ্ঠ। দুনিয়ার সমস্ত মানুষ তথা আরাব,
অনারাব সবার জন্য এটি নাযিল করা হয়েছে।
لِتُخْرِجَ النَّاسَ مِنَ الظُّلُمَتِ إِلَى النُّوْرِ উদ্দেশ্য এই যে, তুমি এর মাধ্যমে
জনগণকে অজ্ঞতার অন্ধকার হতে জ্ঞানের আলোর দিকে নিয়ে আসবে। তুমি
পথভ্রষ্টতাকে হিদায়াত এবং মন্দকে ভালর দ্বারা পরিবর্তন ঘটাবে।
اللهُ وَلِيُّ الَّذِينَ آمَنُوا يُخْرِجُهُمْ مِّنَ الظُّلُمَتِ إِلَى النُّورِ وَ الَّذِينَ
كَفَرُوا أَوْلِيتُهُمُ الطَّاغُوْتُ يُخْرِجُوْنَهُمْ مِّنَ النُّورِ إِلَى الظُّلُمَتِ
আল্লাহই হচ্ছেন মু'মিনদের অভিভাবক। তিনি তাদেরকে অন্ধকার হতে আলোর
দিকে নিয়ে যান; আর যারা অবিশ্বাস করেছে তাগুত তাদের পৃষ্ঠপোষক, সে
তাদেরকে আলো হতে অন্ধকারের দিকে নিয়ে যায়। (সূরা বাকারাহ, ২ঃ ২৫৭)
هُوَ الَّذِي يُنَزِّلُ عَلَى عَبْدِهِ آيَتٍ بَيِّنَتِ لِيُخْرِجَكُمْ مِّنَ الظُّلُمَتِ إِلَى النُّورِ
তিনিই তাঁর বান্দার প্রতি সুস্পষ্ট আয়াত অবতীর্ণ করেন, তোমাদেরকে
অন্ধকার হতে আলোতে নিয়ে আসার জন্য। (সূরা হাদীদ, ৫৭: ৯) রাসূলদের
মাধ্যমে যাদের হিদায়াতের তিনি ইচ্ছা করেন তারাই সুপথ প্রাপ্ত হয় এবং তারাই
অপরাজেয়, বিজয়ী এবং সব কিছুর বাদশাহ হয়ে যায় এবং সর্বাবস্থায় প্রশংসিত
আল্লাহর পথের দিকে পরিচালিত হয়, যাঁকে কেহ রুখতে পারেনা এবং যাঁর উপর
কেহ ক্ষমতাশালীও হতে পারেনা। বরং আল্লাহ সুবহানাহু সব কিছুর উপর
বাধাহীন। الْحَمِيدِ তিনি তাঁর সব কাজে, সব আদেশ-নিষেধে প্রশংসিত এবং
শারীয়তী বিধানে তিনিই একমাত্র প্রশংসার দাবীদার। যে কোন বাক্যে ও বর্ণনায়
তিনিই সত্যবাদী। আল্লাহ তা'আলা বলেনঃ
--- OCR End ---