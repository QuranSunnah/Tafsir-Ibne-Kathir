সূরা ১৭: ইসরা,
৬৫৯
পারা ১৫
রয়েছেন। ইতোপূর্বে কখনও তিনি এত বেশী রাগান্বিত হননি এবং এর পরেও
হবেননা। আমি একবার তাঁর বিনা হুকুমে একটি লোককে মেরে ফেলেছিলাম যার
ব্যাপারে আমাকে আদেশ করা হয়নি। অতএব আমি আজ নিজের চিন্তায়ই
ব্যাকুল রয়েছি। সুতরাং তোমরা আমাকে ছেড়ে দাও এবং অন্য কারও কাছে
যাও। তোমরা বরং ঈসার (আঃ) কাছে যাও।'
তারা তখন বলবে : 'হে ঈসা (আঃ)! আপনি আল্লাহর রাসূল, তাঁর কালেমা
এবং তাঁর রূহ! যা তিনি মারইয়ামের (আঃ) প্রতি প্রেরণ করেছিলেন। শৈশবে
দোলনায়ই আপনি কথা বলেছিলেন। আপনি আমাদের জন্য রবের নিকট সুপারিশ
করুন! আমরা যে কত উদ্বিগ্ন অবস্থায় রয়েছি তাতো আপনি দেখতেই পাচ্ছেন!'
ঈসা (আঃ) উত্তরে বলবেন : 'আমার রাব্ব আজ খুবই রাগান্বিত রয়েছেন।
ইতোপূর্বে তিনি কখনও এত বেশী রাগান্বিত হননি এবং এরপরে আর কখনও এত
বেশী ক্রোধান্বিত হবেননা। তিনিও নাক্সী! নাক্সী করতে থাকবেন। কিন্তু তিনি
নিজের কোন পাপের কথা উল্লেখ করবেননা। অতঃপর তিনি তাদেরকে বলবেন :
'তোমরা মুহাম্মাদ সাল্লাল্লাহু 'আলাইহি ওয়া সাল্লামের কাছে চলে যাও।'
তারা তখন আমার কাছে আসবে এবং বলবে : 'আপনি সর্বশেষ নাবী।
আল্লাহ তা'আলা আপনার পূর্বের ও পরের সমস্ত পাপ ক্ষমা করে দিয়েছেন।
আপনি আমাদের জন্য শাফা'আত করুন! আমরা যে কি কঠিন বিপদের মধ্যে
জড়িত হয়ে পড়েছি তাতো আপনি দেখতেই পাচ্ছেন!' আমি তখন দাঁড়িয়ে যাব
এবং আরশের নীচে এসে আমার মহামহিমান্বিত রবের সামনে সাজদাহয় পড়ে
যাব। তারপর আল্লাহ তা'আলা আমার উপর তাঁর প্রশংসা ও গুণগানের ঐ সব
শব্দ খুলে দিবেন যা আমার পূর্বে আর কারও কাছে খুলেননি। অতঃপর তিনি
আমাকে সম্বোধন করে বলবেন : 'হে মুহাম্মাদ! তোমার মাথা উত্তোলন কর।
চাও, তোমাকে দেয়া হবে এবং শাফা'আত কর, কবূল করা হবে।' আমি তখন
সাজদাহ হতে আমার মাথা উত্তোলন করব এবং বলব ঃ 'হে আমার রাব্ব! আমার
উম্মাত (এর কি অবস্থা হবে) হে আমার রাব্ব! আমার উম্মাত (এর কি অবস্থা
হবে!), হে আল্লাহ! আমার উম্মাত (কে রক্ষা করুন)! তখন তিনি আমাকে
বলবেন : 'যাও তোমার উম্মাতের ঐ লোকদেরকে জান্নাতে নিয়ে যাও যাদের
কোন হিসাব নেই। তাদেরকে জান্নাতের ডান দিকের দরজা দিয়ে পৌঁছে দাও।
এরপর অন্যান্য সব দরজা দিয়ে তারা অন্যান্য উম্মাতের সাথে জান্নাতে প্রবেশ
করবে। যাঁর হাতে মুহাম্মাদের প্রাণ তাঁর শপথ! জান্নাতের দু'টি তোরণের মধ্যে
এত দূর ব্যবধান রয়েছে যতদূর ব্যবধান রয়েছে মাক্কা ও ‘হাযারের' মধ্যে অথবা
মাক্কা ও বসরার মধ্যে।' (আহমাদ ২/৪৩৫, বুখারী ৪৭১২, মুসলিম ৮৯৪)