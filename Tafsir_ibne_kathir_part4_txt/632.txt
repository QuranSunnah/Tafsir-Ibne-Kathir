--- OCR Start ---
সূরা ১৭: ইসরা,
৬৩২
পারা ১৫
সাফা পাহাড়টিকে সোনার পাহাড় করে দিন। তাহলে আমরা আপনার
সত্যবাদীতা স্বীকার করে নিব।' ঐ সময় রাসূলুল্লাহ সাল্লাল্লাহু 'আলাইহি ওয়া
সাল্লামের উপর অহী এলো : 'হে নাবী! তারা যা বলে তা আমি শুনেছি। যদি
তোমারও এই আকাংখা হয় যে, আমি একে সোনা করি দেই তাহলে এখনই
আমি এটাকে সোনা করে দিব। কিন্তু মনে রাখবে যে, এর পরেও যদি এরা ঈমান
না আনে তাহলে আর তাদেরকে অবকাশ দেয়া হবেনা। এর পরে তাদের আর
কোন অজুহাতের সুযোগ থাকবেনা। সাথে সাথেই শাস্তি নেমে আসবে এবং
এদেরকে ধ্বংস করে দেয়া হবে। আর যদি তুমি তাদেরকে অবকাশ দেয়া ও চিন্ত
† করার সুযোগ দেয়া পছন্দ কর তাহলে আমি তা'ই করব।' রাসূলুল্লাহ সাল্লাল্লাহু
'আলাইহি ওয়া সাল্লাম উত্তরে বললেন : 'হে আল্লাহ! তাদেরকে আরও সময়
প্রদান করুন।' কাতাদাহ (রহঃ), ইব্‌ন যুরাইজ (রহঃ) এবং আরও অনেকে এরূপ
বলেছেন। (তাবারী ১৭/৪৭৭)
ইব্‌ন আব্বাস (রাঃ) থেকে বর্ণিত আছে: মাক্কার কাফিরেরা রাসূল সাল্লাল্লাহু
'আলাইহি ওয়া সাল্লামকে বলেছিল যে, তিনি যেন সাফা পাহাড়কে স্বর্ণে রূপান্তরিত
করে দেন এবং মাক্কার আশে-পাশে যে পাহাড়সমূহ রয়েছে তা যেন ওখান থেকে
সরিয়ে ফেলেন যাতে তারা চাষাবাদ করতে পারে। আল্লাহ তা'আলা তাঁকে জানিয়ে
দেনঃ তুমি চাইলে আমি তাদের ব্যাপারে অপেক্ষা করব এবং তাদের ঈমান আনার
ব্যাপারে অবকাশ দিব। আর তুমি যদি চাও তাহলে তারা তোমার কাছে আরও যা
দাবী করছে তাও আমি তাদেরকে প্রদান করব। কিন্তু এর পরেও যদি তারা
কুফরীকেই আঁকড়ে ধরে থাকে তাহলে তাদেরকে অবশ্যই তাদের পূর্বের
জাতিসমূহের মত ধ্বংস করা হবে। তখন রাসূল সাল্লাল্লাহু 'আলাইহি ওয়া সাল্লাম
বলেনঃ হে আল্লাহ! তাদেরকে আরও সময় দিন। অতঃপর আল্লাহ বলেনঃ
a P وَمَا مَنَعَنَا أَنْ تُرْسِلَ بِالْايَتِ إِلَّا أَنْ كَذَّبَ بِهَا الْأَوَّلُونَ
নিদর্শন অস্বীকার করার কারণেই আমাকে নিদর্শন প্রেরণ করা হতে বিরত রাখে।
(আহমাদ ১/২৫৮, নাসাঈ ৬/৩৮০, তাবারী ১৭/৪৭৬)
অন্য এক হাদীসে ইব্‌ন আব্বাস (রাঃ) থেকে ইমাম আহমাদ (রহঃ) বর্ণনা
করেন: কুরাইশ কাফিরেরা রাসূল সাল্লাল্লাহু 'আলাইহি ওয়া সাল্লামকে বলেছিল ঃ
তুমি তোমার রাব্বকে বল, তিনি যেন সাফা পাহাড়কে স্বর্ণে পরিণত করে দেন।
তাহলে আমরা তোমার দা'ওয়াতকে স্বীকার করব। তিনি বলেন : সত্যিই কি
তোমরা তা করবে? তারা উত্তরে বলেছিল : হ্যাঁ। সুতরাং তিনি তাঁর রাব্বকে
বললেন : তখন জিবরাঈল (আঃ) আগমন করেন এবং বলেন : 'আপনার রাব্ব
--- OCR End ---