--- OCR Start ---
সূরা ১৬: নাহল,
৪৬০
পারা ১৪
قُلْ سُبْحَانَ رَبِّي هَلْ كُنْتُ إِلَّا بَشَرًا رَّسُوْلًا. وَ مَا مَنَعَ النَّاسَ أَنْ
يُؤْمِنُوا إِذْ جَاءَهُمُ الْهُدَى إِلَّا أَنْ قَالُوا أَبَعَثَ اللَّهُ بَشَرًا رَّسُوْلًا
বল : পবিত্র ও মহান আমার রাব্ব! আমিতো শুধু একজন মানুষ, একজন
রাসূল। 'আল্লাহ কি মানুষকে রাসূল করে পাঠিয়েছেন?' তাদের এই উক্তিই বিশ্বাস
স্থাপন হতে লোকদেরকে বিরত রাখে, যখন তাদের নিকট আসে পথ নির্দেশ।
(সূরা ইসরা, ১৭: ৯৩-৯৪) অন্যত্র মহান আল্লাহ বলেন :
وَ مَا أَرْسَلْنَا قَبْلَكَ مِنَ الْمُرْسَلِينَ إِلَّا إِنَّهُمْ لَيَأْكُلُونَ الطَّعَامَ وَ
يَمْشُونَ فِي الْأَسْوَاقِ
তোমার পূর্বে আমি যত রাসূলই পাঠিয়েছিলাম তারা সবাই পানাহার করত
এবং বাজারে চলাফিরা করত। (সূরা ফুরকান, ২৫ : ২০) অন্যত্র বলা হয়েছেঃ
وَمَا جَعَلْتُهُمْ جَسَدًا لَّا يَأْكُلُونَ الطَّعَامَ وَمَا كَانُوا خُلِدِينَ
আর আমি তাদেরকে এমন দেহ বিশিষ্ট করিনি যে, তারা আহার্য গ্রহণ করতনা।
তারা চিরস্থায়ীও ছিলনা। (সূরা আম্বিয়া, ২১:৮) আল্লাহ আ'আলা বলেনঃ
قُلْ مَا كُنْتُ بِدُعَا مِنَ الرُّسُلِ
তুমি বল : আমিতো এমন কোন প্রথম ও নতুন নাবী নই। (সূরা আহকাফ,
৪৬: ৯) অন্যত্র রয়েছেঃ
قُلْ إِنَّمَا أَنَا بَشَرٌ مِثْلُكُمْ يُوحَى إِلَى
আমিতো তোমাদের মতই মানুষ, আমার কাছে অহী পাঠানো হয়। (সূরা
কাহফ, ১৮: ১১০)
সুতরাং আল্লাহ তা'আলা এখানেও এরশাদ করেন : তোমরা পূর্ববর্তী
কিতাবীদের জিজ্ঞেস করে দেখ যে, নাবীগণ মানুষ ছিল, নাকি মানুষ ছিলনা?
অতঃপর মহান আল্লাহ বলেন : তিনি রাসূলদেরকে দলীল প্রমাণসহ প্রেরণ করেন।
ইব্‌ন আব্বাস (রাঃ), মুজাহিদ (রহঃ), যাহহাক (রহঃ) এবং আরও অনেকে বলেন
যে, 'যুবৃর' শব্দটি 'যাবূর' শব্দের বহু বচন। আরাবরা বলে থাকে 'যাবুরাতুল
কিতাব' অর্থাৎ আমি একটি পুস্তক লিখেছি। যেমন অন্যত্র বলা হয়েছেঃ
وَكُلُّ شَيْءٍ فَعَلُوهُ فِي الزُّبُرِ
--- OCR End ---