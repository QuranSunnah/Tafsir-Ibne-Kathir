--- OCR Start ---
সূরা ১১: হুদ,
১২২
পারা ১২
وَمَا نُؤَخِّرُةٌ إِلَّا لِأَجَلٍ مَّعْدُودٍ আর আমি ওটা শুধু সামান্য কালের জন্য
স্থগিত রেখেছি। কিয়ামাত সংঘটিত হতে বিলম্ব হওয়ার কারণ এই যে, একটা
নির্ধারিত সময় পর্যন্ত দুনিয়া বানী আদম দ্বারা আবাদ হতে থাকবে এটা মহান
আল্লাহ পূর্ব হতেই নির্ধারণ করে রেখেছেন। এতে মোটেই আগ-পিছ করা
হবেনা। অতঃপর এই নির্দিষ্ট সময় শেষে কিয়ামাত সংঘটিত হবে। يَوْمَ يَأْتِ لَا
تَكَلَّمُ نَفْসٌ إِلَّا بِإِذْنِهِ যেদিন কিয়ামাত সংঘটিত হবে সেই দিন আল্লাহ
তা'আলার অনুমতি ছাড়া কেহই মুখ খুলতে পারবেনা।
لا يَتَكَلَّمُونَ إِلَّا مَنْ اَذِنَ لَهُ الرَّحْمَنُ وَ قَالَ صَوَابًا
সেদিন দয়াময় যাকে অনুমতি দিবেন সে ছাড়া অন্যরা কথা বলবেনা এবং সে
সঙ্গত কথা বলবে। (সূরা নাবা, ৭৮: ৩৮)
وَخَشَعَتِ الْأَصْوَاتُ لِلرَّحْمَنِ
দয়াময়ের সামনে সব শব্দ স্তদ্ধ হয়ে যাবে। (সূরা তা-হা, ২০ : ১০৮) সহীহ
বুখারী ও সহীহ মুসলিমে শাফা'আতের হাদীসে রয়েছে যে, সেই দিন রাসূলগণ
ছাড়া কেহই কথা বলবেনা এবং তাঁদের কথা হবে : 'হে আল্লাহ! আমাদেরকে
নিরাপদে রাখুন, আমাদেরকে নিরাপত্তা দান করুন।' (ফাতহুল বারী ২/৩৪১,
মুসলিম ১/১৬৯) হাশরের মাইদানে বহু হতভাগ্য লোকও থাকবে এবং বহু
ভাগ্যবান লোকও থাকবে। যেমন আল্লাহ তা'আলা বলেন:
فَرِيقٌ فِي الْجَنَّةِ وَفَرِيقٌ فِي السَّعِيرِ
সেদিন একদল জান্নাতে প্রবেশ করবে এবং একদল জাহান্নামে প্রবেশ করবে।
(সূরা শূরা, ৪২:৭)
ইবন উমার (রাঃ) হতে বর্ণিত আছে যে, যখন فَمِنْهُمْ شَقِيٌّ وَسَعِيدٌ অবতীর্ণ
হয় তখন উমার (রাঃ) জিজ্ঞেস করেন : 'হে আল্লাহর রাসূল সাল্লাল্লাহু
'আলাইহি ওয়া সাল্লাম আমরা কিসের উপর আমল করব? আমাদের আমল কি
এর উপর হবে যা পূর্বে শেষ হয়ে গেছে (অর্থাৎ পূর্বেই লিখিত আছে), নাকি এর
উপর যা পূর্বে শেষ হয়নি (বরং নতুনভাবে লিখিত হবে)?' রাসূলুল্লাহ সাল্লাল্লাহু
--- OCR End ---