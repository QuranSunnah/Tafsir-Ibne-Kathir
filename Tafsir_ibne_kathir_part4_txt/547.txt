--- OCR Start ---
সূরা ১৭: ইসরা,
৫৪৭
পারা ১৫
মধ্যে যিনি মাঝখানে আছেন। অতঃপর আমি বলতে শুনলাম : 'গলার প্রান্ত থেকে
নাভীর নিচ পর্যন্ত'। অতঃপর রাসূলুল্লাহ সাল্লাল্লাহু 'আলাইহি ওয়া সাল্লাম বলেন :
'অতঃপর জিবরাঈল (আঃ) আমার বক্ষ বিদীর্ণ করে হৃদয়টি (Heart) বাইরে নিয়ে
আসেন এবং স্বর্ণ নির্মিত পাত্রে রেখে ধৌত করেন। ঐ পাত্রটি ছিল ঈমান ও
ইয়াকীন দ্বারা পূর্ণ। তিনি তা আবার আমার বুকের ভিতর ভরে দিলেন। অতঃপর
একটি সাদা প্রাণী আমার সামনে উপস্থিত করা হল। ওটির আকৃতি খচ্চরের চেয়ে
ছোট এবং গাধার চেয়ে বড়।' আল-জারুদ জিজ্ঞেস করেন : ওটা কি বুরাক, হে
আবূ হামজাহ? তিনি বললেন : হ্যাঁ। ওটা ওর এক এক পদক্ষেপ এত দূরে
রাখছিল যত দূর ওর দৃষ্টি যায়।
রাসূলুল্লাহ সাল্লাল্লাহু 'আলাইহি ওয়া সাল্লাম বলেন : আমি ওর উপর উঠে
বসলাম এবং ও আমাকে নিয়ে চলল। আমাকে দুনিয়ার আকাশের দিকে উঠিয়ে
নিয়ে যাওয়া হয় এবং জিবরাঈল (আঃ) ওর দরজা খুলে দিতে বলেন। জিজ্ঞেস
করা হল : আপনি কে? তিনি বললেন : জিবরাঈল। আবার তারা প্রশ্ন করেন:
আপনার সাথে কে রয়েছেন? জবাবে তিনি বলেন : আমার সাথে রয়েছেন
মুহাম্মাদ সাল্লাল্লাহু 'আলাইহি ওয়া সাল্লাম। পুনরায় জিজ্ঞেস করা হল : তাঁর যাত্রা
কি শুরু হয়েছে? জিবরাঈল (আঃ) উত্তর দেন : হ্যাঁ। বলা হল : তাঁকে
অভিনন্দন! তাঁর উপর শান্তি বর্ষিত হোক! অতঃপর আমাদের জন্য দরজা খুলে
দেয়া হল। সেখানে প্রবেশ করে আদমের (আঃ) সাথে সাক্ষাৎ হল। জিবরাঈল
(আঃ) বললেন : ইনি আপনার পিতা আদম (আঃ), তাঁকে সম্ভাষন জানান।
সুতরাং আমি তাঁকে সালাম দিলাম এবং তিনি সালামের জবাব দিলেন। এরপর
তিনি বললেনঃ হে আমার উত্তম সন্তান এবং সৎ নাবী! তোমাকে স্বাগতম!
এরপর আমাকে পঞ্চম আকাশে নিয়ে যাওয়া হল এবং জিবরাঈল (আঃ) ওর
দরজা খুলে দিতে বলেন। জিজ্ঞেস করা হল : আপনি কে? তিনি বললেনঃ
জিবরাঈল। আবার তারা প্রশ্ন করেন: আপনার সাথে কে রয়েছেন? জবাবে তিনি
বলেন : আমার সাথে রয়েছেন মুহাম্মাদ সাল্লাল্লাহু 'আলাইহি ওয়া সাল্লাম।
পুনরায় জিজ্ঞেস করা হল : তাঁর যাত্রা কি শুরু হয়েছে? জিবরাঈল (আঃ) উত্তর
দেন: হ্যাঁ। বলা হল: তাঁকে অভিনন্দন! তাঁর উপর শান্তি বর্ষিত হোক! অতঃপর
আমাদের জন্য দরজা খুলে দেয়া হল। সেখানে প্রবেশ করার পর আমি হারূনকে
(আঃ) দেখতে পেলাম। জিবরাঈল (আঃ) বললেন : ইনি হারূন (আঃ), তাঁকে
স্বাদর সম্ভাষন জানান। সুতরাং আমি তাঁকে সালাম দিলাম এবং তিনিও সালামের
জবাব দিলেন এবং বললেনঃ আমার সৎ ভাই এবং সৎ নাবীকে অভিনন্দন!
--- OCR End ---