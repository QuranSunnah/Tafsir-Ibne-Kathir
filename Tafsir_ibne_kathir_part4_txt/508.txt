---
সূরা ১৬: নাহল,
৫০৮
ذلِكَ كَفَّارَةُ أَيْمَانِكُمْ إِذَا حَلَفْتُمْ وَاحْفَظُوا أَيْمَانَكُمْ
পারা ১৪
ওটাই হচ্ছে তোমাদের শপথ ভঙ্গ করার কাফফারা, যখন তোমরা শপথ
করবে এবং তোমরা তোমাদের শপথের হিফাযাত কর। (সূরা মায়িদাহ, ৫:৮৯)
অর্থাৎ কাফফারা ছাড়া তা পরিত্যাগ করনা ।
সহীহ বুখারী ও সহীহ মুসলিমের হাদীসে রয়েছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন: 'আল্লাহর শপথ! আমি যখন কোন কিছুর উপর
শপথ করব, অতঃপর ওর বিপরীত উত্তম জিনিসে মঙ্গল দেখব তখন আমি ঐ
উত্তম কাজটিই গ্রহণ করব এবং আমার কাফফারা আদায় করব।' (ফাতহুল বারী
১১/৫২৫, মুসলিম ৩/১২৬৯) এখানে উল্লিখিত আয়াত ও হাদীসে বৈপরীত্য
রয়েছে এটা যেন মনে করা না হয়। সেই শপথ ও অঙ্গীকার, যা পরস্পরের চুক্তি
ও ওয়াদা হিসাবে করা হবে তা পূরা করাতো নিঃসন্দেহে যরুরী ও অপরিহার্য
কর্তব্য। আর যে শপথ আগ্রহ উৎপাদন বিরত রাখার উদ্দেশে মুখ থেকে বেরিয়ে
যায় তা অবশ্যই কাফফারা আদায়ের মাধ্যমে ভঙ্গ করা যেতে পারে। যেমন
যুবাইর ইবন মুতইম (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন: 'ইসলামে কোন শপথ নেই, শপথ ছিল জাহিলিয়াতের যুগে,
ইসলাম এর দৃঢ়তা বৃদ্ধি করে।' (আহমাদ ৪/৮৩, মুসলিম ৪/১৯৬১) এর অর্থ
এই যে, ইসলাম গ্রহণের পর জাহিলিয়াত যামানার অনুরূপ শপথ করার কোন
প্রয়োজন নেই। কেননা ইসলামী সম্পর্ক সমস্ত মুসলিমকে ভাই ভাই করে দেয়।
পূর্ব ও পশ্চিমের মুসলিমরা একে অপরের দুঃখে সমবেদনা জ্ঞাপন করে থাকে।
আনাস (রাঃ) হতে বর্ণিত, তিনি বলেন: 'রাসূলুল্লাহ সাল্লাল্লাহু 'আলাইহি ওয়া
সাল্লাম আমাদের বাড়ীতে আনসার ও মুহাজিরদের মধ্যে শপথ করিয়েছিলেন।'
(ফাতহুল বারী ৪/৫৫২, মুসলিম ৪/১৯৬০)
এর ভাবার্থ এই যে, তিনি তাদের মধ্যে ভ্রাতৃত্ব স্থাপন করেছিলেন, এমন কি
তারা একে অপরের সম্পদের উত্তরাধিকারী হতেন। শেষ পর্যন্ত তা মানসূখ বা
রহিত হয়ে যায়। এ সব ব্যাপারে আল্লাহ তা'আলাই সর্বাধিক সঠিক জ্ঞানের
অধিকারী। এরপর আল্লাহ তা'আলা তাদেরকে ধমকের সুরে বলেন ঃ
إِنَّ اللَّهَ يَعْلَمُ مَا تَفْعَلُوْنَ
যারা অঙ্গীকার ও শপথের হিফাযাত করেনা তাদের এই কাজ সম্পর্কে আল্লাহ পূর্ণ
ওয়াকিফহাল।
وَلَا تَكُونُوا كَالَّتِي نَقَضَتْ غَرْلَهَا مِنْ بَعْدِ قُوَّةٍ أَنْكَاثًا

---