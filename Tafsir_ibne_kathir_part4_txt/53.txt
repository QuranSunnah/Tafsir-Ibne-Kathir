--- OCR Start ---
সূরা ১১: হুদ,
৫৩
পারা ১১
যেন আমি তোমাদেরকে এবং যাদের নিকট এটি পৌঁছবে তাদের সকলকে
এর দ্বারা সতর্ক করি। (সূরা আন'আম, ৬ : ১৯) অন্য জায়গায় রয়েছেঃ
$$يَأَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعًا$$
হে মানবমন্ডলী! আমি তোমাদের সকলের জন্য সেই আল্লাহর রাসূল রূপে
প্রেরিত হয়েছি। (সূরা আ'রাফ, ৭: ১৫৮) আল্লাহ তা'আলা আরও বলেনঃ
$$، وَمَن يَكْفُرْ بِهِ مِنَ الْأَحْزَابِ فَالنَّارُ مَوْعِدُهُ$$
অমান্য করবে তাদের প্রতিশ্রুত স্থান হচ্ছে জাহান্নাম।
আবূ মুসা আশ'আরী (রাঃ) হতে বর্ণিত আছে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : 'যে সত্তার হাতে আমার প্রাণ তাঁর শপথ! এই উম্মাতের
মধ্য হতে যে ইয়াহুদী অথবা খৃষ্টান আমার কথা শুনল অথচ তার উপর ঈমান
আনলনা সে জাহান্নামে প্রবেশ করবে।' (মুসলিম ১/১৩৫)
প্রতিটি হাদীস কুরআন দ্বারা প্রমাণিত
সাঈদ ইব্‌ন যুবাইর (রহঃ) হতে আইউব আশ শাখসিয়ানী (রহঃ) বর্ণনা
করেন : 'আমি যে বিশুদ্ধ হাদীসই শুনতাম, ওর সত্যতার সমর্থন আল্লাহর
কিতাবে অবশ্যই পেতাম। উপরোল্লিখিত হাদীসটি শুনে কুরআনুল হাকীমের কোন্
আয়াতে এর সত্যতার সমর্থন মিলে তা আমি অনুসন্ধান করতে লাগলাম। তখন
আমি উপরোক্ত হাদীসটির সাথে সামঞ্জস্যপূর্ণ এই আয়াতটি পেলাম। আয়াতটি
$$وَمَن يَكْفُرْ بِهِ مِنَ الْأَحْزَابِ فَالنَّارُ مَوْعِدُهُ$$
(কুরআন) অমান্য করবে, জাহান্নাম হবে তার প্রতিশ্রুত স্থান। সুতরাং এর দ্বারা
সমস্ত দীনের লোকই উদ্দেশ্য। (তাবারী ১৫/২৮০) মহান আল্লাহর উক্তিঃ
$$فَلا تَكُ فِي مِرْيَةٍ مِّنْهُ إِنَّهُ الْحَقُّ مِن رَّبِّكَ$$
সরাসরি তোমার রাব্ব আল্লাহর পক্ষ হতে আসার ব্যাপারে তোমার মোটেই
সন্দেহ পোষণ করা উচিত নয়। যেমন আল্লাহ তা'আলা বলেনঃ
$$الم. تَنْزِيلُ الْكِتٰبِ لَا رَيْبَ فِيْهِ مِنْ رَّبِّ الْعَلَمِينَ$$
আলিফ লাম মীম। এই কিতাব জগতসমূহের রবের নিকট হতে অবতীর্ণ,
এতে কোন সন্দেহ নেই। (সূরা সাজদাহ, ৩২ : ১-২) আল্লাহ সুবহানাহু ওয়া
তা'আলা আরও বলেনঃ
--- OCR End ---