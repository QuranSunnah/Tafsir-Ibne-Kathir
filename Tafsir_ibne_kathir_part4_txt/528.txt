--- OCR Start ---
সূরা ১৬: নাহল,
৫২৮
পারা ১৪
হালাল খাদ্য খাওয়া, কৃতজ্ঞতা প্রকাশ করা এবং
হারাম খাদ্যের বর্ণনা
আল্লাহ তা'আলা তাঁর বান্দাদেরকে নির্দেশ দিচ্ছেন যে, তারা যেন তাঁর দেয়া
হালাল ও পবিত্র রিস্ক আহার করে এবং তাঁর প্রতি কৃতজ্ঞতা প্রকাশ করে।
কেননা সমস্ত নি'আমাতদাতা একমাত্র তিনিই। এ কারণে ইবাদাতের যোগ্যও
একমাত্র তিনিই। তাঁর কোন অংশীদার নেই।
অতঃপর আল্লাহ তা'আলা হারাম জিনিসগুলির বর্ণনা দিচ্ছেন। ঐ সব জিনিসে
তাদের দীনেরও ক্ষতি এবং দুনিয়ারও ক্ষতি। ওগুলো হচ্ছে নিজে নিজেই মৃত জন্তু,
যবাহ করার সময় প্রবাহিত রক্ত, শূকরের মাংস এবং যে সব জন্তুকে আল্লাহ ছাড়া
অন্যদের নামে যবাহ করা হয়। কিন্তু অনন্যোপায় হয়ে ওগুলি থেকে যদি কেহ কিছু
খায় তাহলে আল্লাহ তাদেরকে ক্ষমা করে থাকেন। সূরা বাকারায় এ ধরণের আয়াত
পূর্বে বর্ণিত হয়েছে এবং সেখানে ওর পূর্ণ তাফসীরও বর্ণিত হয়েছে। সুতরাং
এখানে পুনরাবৃত্তির কোন প্রয়োজন নেই। অতঃপর সমস্ত প্রশংসা আল্লাহর।
এরপর মহান আল্লাহ মু'মিনদেরকে কাফিরদের রীতি-নীতি হতে বিরত
রাখছেন। তিনি বলেন : 'তারা যেমন নিজেদের বিবেক ও খায়েশ অনুযায়ী
হালাল ও হারাম বানিয়ে নিয়েছে, তোমরা তদ্রুপ করনা। তারা পরস্পর সিদ্ধান্ত
গ্রহণ করে যে, অমুক নামের জন্তু খুবই সম্মান ও মর্যাদার পাত্র। যেমন
'বাহীরাহ', 'সাইবাহ', 'ওয়াসীলাহ', 'হাম' ইত্যাদি।' তাই মহান আল্লাহ বলেনঃ
وَلَا تَقُولُوا لِمَا تَصِفُ أَلْسِنَتُكُمُ الْكَذِبَ هَذَا حَلاَلٌ وَهَذَا حَرَامٌ لِتَفْتَرُوا عَلَى اللَّهِ
الْكَذِبَ আল্লাহ তা'আলার উপর মিথ্যা আরোপ করে তোমরা কোন কিছুকে
হালাল ও হারাম বানিওনা। এর মধ্যে এটাও নিষেধ থাকল যে, কেহ যেন নিজের
পক্ষ হতে কোন বিদ'আত চালু না করে যার কোন শারয়ী দলীল নেই। কিংবা
আল্লাহ যা হারাম করেছেন তা হালাল এবং যা হালাল করেছেন তা হারাম করে না
নেয়। কেহ যেন নিজের মতানুসারে কোন হুকুম আবিস্কার না করে।
لِمَا تَصِفُ এর মধ্যে 'مَصْدَرِيَّةٍ ثَأْ مَا রূপে ব্যবহৃত হয়েছে। অর্থাৎ তোমরা
তোমাদের জিহ্বার মিথ্যা বর্ণনার দ্বারা হালালকে হারাম করে নিওনা।
إِنَّ الَّذِينَ
--- OCR End ---