--- OCR Start ---
সূরা ১৬: নাহল,
৪৫৯
পারা ১৪
পৃথিবীতে বাণী বাহক হিসাবে
মানুষকেই নিযুক্ত করা হয়েছে
ইব্‌ন আব্বাস (রাঃ) বলেন, যখন আল্লাহ তা'আলা মুহাম্মাদ সাল্লাল্লাহু
'আলাইহি ওয়া সাল্লামকে রাসূল রূপে প্রেরণ করেন তখন আরাববাসীরা অথবা
তাদের অনেকেই স্পষ্টভাবে তাঁকে অস্বীকার করে এবং বলে: 'আল্লাহর শান্ বা
মাহাত্ম এর থেকে বহু উর্ধ্বে যে, তিনি কোন মানুষকে তাঁর রাসূল করে
পাঠাবেন।' এর বর্ণনা কুরআনুল কারীমে আল্লাহ তা'আলা বলেন :
آكَانَ لِلنَّاسِ عَجَبًا أَنْ أَوْحَيْنَا إِلَى رَجُلٍ مِّنْهُمْ أَنْ أَنْذِرِ النَّاسَ
লোকদের জন্য এটা কি বিস্ময়কর মনে হয়েছে যে, আমি তাদের মধ্য হতে
একজনের নিকট অহী প্রেরণ করেছি এই মর্মে যে, তুমি সকলকে ভয় প্রদর্শন
কর। (সূরা ইউনুস, ১০ : ২) মহামহিমান্বিত আল্লাহ বলেন :
وَمَا أَرْسَلْنَا مِنْ قَبْلِكَ إِلَّا رِجَالًا نُّوحِي إِلَيْهِمْ فَسْتَلُوا أَهْلَ الذِّكْرِ إِنْ كُنْتُمْ
لَا تَعْلَمُونَ )হে নাবী!) আমি তোমার পূর্বে যত নাবী পাঠিয়েছিলাম তাদের সবাই
মানুষ ছিল, তাদের কাছে আমার অহী আসত। সুতরাং (তোমাদের বিশ্বাস না
হলে) তোমরা আসমানী কিতাবধারীদেরকে জিজ্ঞেস কর : তারা মানুষ ছিল নাকি
মালাক ছিল? যদি তারাও মানুষ হয় তাহলে তোমরা তোমাদের এই উক্তি হতে
ফিরে এসো। আর যদি এটা প্রমাণিত হয় যে, নাবুওয়াতের ক্রমধারা মালাইকার
মধ্যেই জারী ছিল তাহলে তোমরা এই নাবীকে অস্বীকার করলে কোন দোষ
হবেনা। অন্য এক জায়গায় আল্লাহ তা'আলা বলেনঃ
وَمَا أَرْسَلْنَا مِنْ قَبْلِكَ إِلَّا رِجَالًا نُوحِي إِلَيْهِمْ مِنْ أَهْلِ الْقُرَى
তোমার পূর্বেও জনপদবাসীদের মধ্য হতে পুরুষদেরকেই পাঠিয়েছিলাম,
যাদের নিকট অহী পাঠাতাম। (সূরা ইউসুফ, ১২ : ১০৯) তাঁরা কোন
আসমানবাসী ছিলনা। (তাবারী ১৭/২০৮)
মুজাহিদ (রহঃ) বর্ণনা করেন, ইব্‌ন আব্বাস (রাঃ) বলেন, এখানে আহলে
যিক্র দ্বারা আহলে কিতাবকে বুঝানো হয়েছে। (তাবারী ১৭/২০৮) যেমন আল্লাহ
তা'আলা বলেনঃ
--- OCR End ---