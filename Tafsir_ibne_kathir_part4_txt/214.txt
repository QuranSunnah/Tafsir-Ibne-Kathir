--- OCR Start ---
সূরা ১২ ঃ ইউসুফ,
২১৪
পারা ১৩
মা-বাবাকে ইউসুফের (আঃ) অভ্যর্থনা এবং
স্বপ্নের সফল সমাপ্তি
ইউসুফ (আঃ) ভাইদেরকে নিজের পরিচয় দানের পর বলেছিলেন: 'আমাদের
পিতা এবং আপনাদের পরিবারের সমস্ত লোককে আমার কাছে নিয়ে আসবেন।
ঐ যাত্রী দলটি কিনআ'ন থেকে মিসরের পথে যাত্রা শুরু করেন। তাঁরা মিসরের
নিকটবর্তী স্থানে পৌঁছলে ইউসুফ (আঃ) স্বীয় পিতা ইয়াকূবকে (আঃ) অভ্যর্থনা
জানানোর জন্য গমন করেন এবং বাদশাহর নির্দেশক্রমে শহরের সমস্ত আমীর ও
সভাসদও গেলেন। এও বর্ণিত আছে যে, স্বয়ং বাদশাহও অভ্যর্থনার উদ্দেশে
গিয়েছিলেন। ইউসুফ (আঃ) তাঁদেরকে বললেনঃ
ادْخُلُوا مِصْرَ إِنْ شَاءَ اللَّهُ آمِنِينَ আপনারা মিসরে প্রবেশ করুন,
ইনশাআল্লাহ এখানে নির্ভয় ও নিরাপদে থাকবেন। অতঃপর বলা হয়েছে,
إِلَيْهِ أَبَوَيْهِ শহরে প্রবেশ করার পর তিনি মাতা-পিতাকে নিজের কাছে স্থান দেন
এবং তাঁদেরকে বলেন, এখানে দুর্ভিক্ষ ও বিপদ-আপদ থেকে মুক্ত অবস্থায় সুখে
শান্তিতে বসবাস করুন।
সুদ্দী (রহঃ) বর্ণনা করেন যে, আবদুর রাহমান ইবন যায়িদ ইব্‌ন আসলাম
(রহঃ) বলেন যে, ইউসুফের (আঃ) মা পূর্বেই ইন্তেকাল করেছিলেন এবং তাঁর
পিতার সাথে ছিলেন তাঁর খালা। (তাবারী ১৬/২৬৭, ২৬৯) কিন্তু ইমাম ইন্ন
জারীর (রহঃ) এবং ইমাম মুহাম্মাদ ইবন ইসহাকের (রহঃ) উক্তি এই যে, ঐ সময়
তাঁর মা-বাবা উভয়ই জীবিত ছিলেন। এই উক্তিটি সঠিকও বটে। তাঁর মায়ের
মৃত্যুর উপর কোন বিশুদ্ধ দলীল নেই। আর কুরআনুল হাকীমের প্রকাশ্য শব্দগুলি
এটাই প্রমাণ করছে যে, ঐ সময় তাঁর মা জীবিত ছিলেন। (তাবারী ১৬/২৬৭)
ইব্‌ন আব্বাস (রাঃ), মুজাহিদ (রহঃ) এবং আরও অনেকে বলেন যে, ইউসুফ
(আঃ) স্বীয় মাতা-পিতাকে তাঁর জন্য নির্দিষ্ট আসনে বসিয়ে দেন। هُذَا تَأْوِيلُ
رُعْيَايَ مِنْ قَبْلُ সেই সময় তাঁর মাতা-পিতা এবং এগারটি ভাই সবাই তাঁর
সামনে সাজদাহয় পড়ে যান। তখন তিনি পিতাকে সম্বোধন করে বলেন: 'হে
পিতা! দেখুন, এত দিনে আমার পূর্বের সেই স্বপ্নের ব্যাখ্যা প্রকাশিত হল। এই
--- OCR End ---