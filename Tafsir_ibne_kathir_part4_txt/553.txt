--- OCR Start ---
সূরা ১৭: ইসরা,
৫৫৩
পারা ১৫
করলেন: সেই কথাটি কি? তিনি উত্তরে বললেন : তিনি আল্লাহ তা'আলাকে
দেখেছিলেন কিনা এই কথাটি। এ কথা শুনে আবূ যার (রাঃ) বলেন: এ কথা
আমি তাঁকে জিজ্ঞেস করেছিলাম। তিনি উত্তরে বলেছিলেন : আমি তাঁর নূর
(আলো) দেখেছিলাম, তাঁকে আমি কিভাবে দেখতে পারি? (আহমাদ ৫/১৪৭)
অন্য বর্ণনায় রয়েছে, আবদুল্লাহ ইব্‌ন শাকীক (রহঃ) বলেন, আমি আবূ
যারকে (রাঃ) বললাম : আমি যদি রাসূলুল্লাহ সাল্লাল্লাহু 'আলাইহি ওয়া সাল্লামকে
দেখতাম তাহলে তাঁকে একটি কথা জিজ্ঞেস করতাম। আবূ যার (রাঃ) তাকে
জিজ্ঞেস করলেন: কি কথা জিজ্ঞেস করতে? তিনি উত্তরে বললেন: আপনি কি
আপনার রাব্বকে (আল্লাহকে) দেখেছিলেন? তখন আবূ যার (রাঃ) বলেন: এ
কথা আমি তাঁকে জিজ্ঞেস করেছিলাম। তিনি উত্তরে বলেছিলেন: আমি তার নূর
(আলো) দেখেছিলাম। (মুসলিম ১/১৬১)
মি'রাজ সম্পর্কে যাবির ইবন আবদুল্লাহর (রাঃ) বর্ণনা
যাবির ইব্‌ন আবদুল্লাহ (রাঃ) বলেন, আমি রাসূলুল্লাহ সাল্লাল্লাহু 'আলাইহি
ওয়া সাল্লামকে বলতে শুনেছি : আমি মি'রাজের ঘটনাটি যখন জনগণের কাছে
বর্ণনা করি এবং কুরাইশরা আমাকে মিথ্যা প্রতিপন্ন করে, ঐ সময় আমি হাতীমে
দাঁড়িয়েছিলাম। আল্লাহ তা'আলা বাইতুল মুকাদ্দাসকে আমার চোখের সামনে
এনে দেখান এবং ওটিকে সম্পূর্ণরূপে প্রকাশ করে দিলেন। এরপর তারা যে
নিদর্শনগুলি সম্পর্কে আমাকে জিজ্ঞেস করছিল, সেগুলির উত্তর আমি সঠিকভাবে
দিয়ে যাচ্ছিলাম। (আহমাদ ৩/৩৭৭, বুখারী ৪৭১০, মুসলিম ১৭০)
ইন্ন শিহাব (রহঃ) আবূ সালামাহ ইব্‌ন আবদুর রাহমান (রাঃ) হতে বর্ণনা
করেন : কুরাইশ কাফিরদের কিছু লোক আবূ বাকরের (রাঃ) নিকট গমন করে
এবং বলে : তুমি কি শুনেছ, আজ তোমার সাথী (নাবী সঃ) কি এক বিস্ময়কর
কথা বলছে! সে দাবী করছে যে, সে নাকি এক রাতেই বাইতুল মুকাদ্দাস গিয়েছে
এবং আবার মাক্কায় ফিরে এসেছে! এ কথা শুনে আবূ বাকর (রাঃ) বললেন :
তিনি কি এ কথা বলেছেন? তারা বলল: হ্যাঁ। তখন আবূ বাকর (রাঃ) বললেনঃ
তাহলে আমি সাক্ষ্য দিচ্ছি যে, তিনি যদি বলে থাকেন তাহলে সত্য বলেছেন।
তারা তখন বলল : তাহলে তুমি কি এটাও বিশ্বাস করছ যে, সে রাতে বের হল
এবং সকাল হওয়ার পূর্বেই সিরিয়া গিয়ে আবার মাক্কায় ফিরে এসেছে? উত্তরে
তিনি বললেন : এর চেয়েও আরও বড় ব্যাপার আমি এর বহু পূর্ব হতেই বিশ্বাস
করছি। আমি বিশ্বাস করি যে, তাঁর কাছে আকাশ হতে অহী পৌঁছে। আবূ
--- OCR End ---