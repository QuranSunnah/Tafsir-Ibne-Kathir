সূরা ১৪ : ইবরাহীম,
৩৬১
পারা ১৩
বাদশাহ তাকে জিজ্ঞেস করে যে, তারা কি দেখতে পাচ্ছিল। তারাও তা বর্ণনা
করছিল। যখন তারা এত উপরে উঠে যে, সেখান থেকে ঐ লোক দুটি নীচের
পাহাড়গুলিকে মাছির মত দেখে তখন তারা ঐ লাঠি নীচের দিকে ঝুকিয়ে দেয়।
ফলে ঈগলদ্বয় গোশত খন্ড নীচের দিকে দেখতে পায়। সুতরাং তারা গোশত খন্ড
ধরার লোভে নীচের দিকে নামতে থাকে। কাজেই বাক্সও নামতে থাকে এবং শেষ
পর্যন্ত যমীনে নেমে পড়ে। সুতরাং এটাই হচ্ছে সেই চক্রান্ত যার ফলে পাহাড়ও
টলে যাওয়া সম্ভব। (তাবারী ১৭/৩৯)
মুজাহিদও (রহঃ) বর্ণনা করেন যে, এ ঘটনাটি বাদশাহ বাখতে নাসরের
ব্যাপারেই বর্ণিত হয়েছে। বাদশাহ যখন পৃথিবী এবং ওর জনগণ হতে বহু দূরে
পৌঁছে যায় তখন তার প্রতি আওয়াজ হল : ওহে যালিম শাসক! তুমি কোথায়
চলছ? এ আওয়াজ পেয়ে সে ভীত সন্ত্রস্ত হল এবং ঈগলের কাছাকাছি মাংস
খন্ডকে নিয়ে এলো। ঐ খাদ্য পাবার জন্য ঈগল পাখি এত দ্রুত ধাবিত হল যে,
বাতাসের গতির প্রচন্ডতার কারণে মনে হচ্ছিল যেন পাহাড়সমূহ নড়ে উঠছে,
পাহাড়গুলি যেন তাদের অবস্থান স্থল থেকে সরে যাবে। তাই আল্লাহ তা'আলা
$$وَإِنْ كَانَ مَكْرُهُمْ لِتَزُولَ مِنْهُ الْجِبَالُ$$ (তাদের চক্রান্ত এমন ছিলনা যাতে
পর্বত টলে যেত)
ইব্‌ন যুরাইজ (রহঃ) বলেন, মুজাহিদের (রহঃ) কিরাআতে $$لِتَزُولٌ$$ এর স্থলে
$$لِتَرُولُ$$ রয়েছে। ইব্‌ন আব্বাস (রাঃ) $$اِن কে نَانِيَةُ$$ নেতিবাচক ধরতেন। অর্থাৎ
তাদের চক্রান্ত পর্বতসমূহকে টলাতে পারেনা। আল আউফী (রহঃ) ইব্‌ন আব্বাস
(রাঃ) থেকে বর্ণনা করেন যে, $$وَإِنْ كَانَ مَكْرُهُمْ لِتَزُولَ مِنْهُ الْجِبَالُ$$ এ আয়াতে
এটাই বর্ণনা করা হয়েছে যে, তাদের চক্রান্ত এমন ছিল যে, এর ফলে পাহাড়সমূহ
যেন তাদের স্থানচ্যুত হওয়ার উপক্রম হয়েছিল। হাসান বাসরীও (রহঃ) এটাই
বলেন। ইন জারীর (রহঃ) এর ব্যাখ্যা এই দিয়েছেন যে, তাদের শির্ক ও
কুফরী পর্বতরাজি ইত্যাদি সরাতে পারেনা এবং কোন ক্ষতি করতে পারেনা। এই
অপকর্মের বোঝা তাদের নিজেদেরকে বহন করতে হবে। আমি (ইন্ন কাসীর
(রহঃ)) বলি যে, এর সাথে সাদৃশ্যযুক্ত হচ্ছে আল্লাহ তা'আলার নিম্নের উক্তিটি :
$$وَلَا تَمْشِ فِي الْأَرْضِ مَرَحًا إِنَّكَ لَنْ تَخْرِقَ الْأَرْضَ وَلَنْ تَبْلُغَ الْجِبَالَ طُوْلًا$$