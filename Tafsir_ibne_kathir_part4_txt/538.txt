সূরা ১৬: নাহল,
৫৩৮
পারা ১৪
১৭/৫২৪, ৫২৫) ইবন যায়িদ (রহঃ) বলেন যে, পূর্বে মুশরিকদেরকে ক্ষমা করে
দেয়ার নির্দেশ ছিল। তারপর যখন কতকগুলি প্রভাবশালী লোক মুসলিম হলেন
তখন তারা বললেন : 'হে আল্লাহর রাসূল সাল্লাল্লাহু 'আলাইহি ওয়া সাল্লাম! যদি
আল্লাহ তা'আলা অনুমতি দিতেন তাহলে অবশ্যই আমরা এই কুকুরদের নিকট
থেকে প্রতিশোধ গ্রহণ করতাম।' তখন আল্লাহ তা'আলা এই আয়াত অবতীর্ণ
করেন। পরে এটাও জিহাদের হুকুম দ্বারা রহিত হয়ে যায়। (তাবারী ১৭/৫২৪)
এই আয়াতেও সমান সমান বদলা নেয়ার বৈধতার বর্ণনার পর বলেন : 'যদি
ধৈর্য ধারণ কর তাহলে ধৈর্যশীলদের জন্য ওটাই উত্তম। এরপর ধৈর্যের প্রতি
আরও বেশী গুরুত্ব আরোপ করে বলেনঃ
$$وَاصْبِرُ وَ مَا صَبْرُكَ إِلَّا بِاللَّهِ$$
ধৈর্য ধারণ করা সবার কাজ নয়। এটা একমাত্র তারই কাজ যার উপর আল্লাহর
সাহায্য থাকে এবং যাকে তাঁর পক্ষ থেকে তাওফীক দান করা হয়। অতঃপর বলেনঃ
$$وَلَا تَحْزَنُ عَلَيْهِمْ وَلَا تَكُ فِي ضَيْقٍ مِمَّا يَمْكُرُونَ$$
হে নাবী! যারা তোমার বিরুদ্ধাচরণ করছে তাদের এ কাজের জন্য তুমি দুঃখ
করনা। তাদের ভাগ্যে বিরুদ্ধাচরণই লিখে দেয়া হয়েছে। আর তাদের ষড়যন্ত্রে
তুমি মনঃক্ষুন্ন হয়োনা। আল্লাহ তা'আলাই তোমার জন্য যথেষ্ট। তিনিই তোমার
সাহায্যকারী। তিনিই তোমাকে সবার উপর জয়যুক্ত করবেন। তিনিই তোমাকে
তাদের ষড়যন্ত্র ও চক্রান্ত হতে রক্ষা করবেন। তাদের শত্রুতা এবং খারাপ ইচ্ছা
তোমার কোনই ক্ষতি করতে পারবেনা।
$$إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ$$
আল্লাহ তা'আলার সাহায্য, তাঁর হিদায়াতের পৃষ্ঠপোষকতা এবং তাঁর তাওফীক
তাদের সাথেই রয়েছে যাদের অন্তরে রয়েছে আল্লাহর ভয় এবং ইহসানের
জওহার দ্বারা আমল পরিপূর্ণ রয়েছে। যেমন জিহাদের সময় আল্লাহ তা'আলা
মালাইকা/ফেরেশতাগণের নিকট অহী করেছিলেনঃ
$$إِذْ يُوْحِى رَبُّكَ إِلَى الْمَلَئِكَةِ أَنِّي مَعَكُمْ فَثَبِّتُوا الَّذِينَ آمَنُوا$$
স্মরণ কর, যখন তোমার রাব্ব মালাক/ফেরেশতার নিকট প্রত্যাদেশ করলেন
: আমি তোমাদের সাথে আছি। সুতরাং তোমরা ঈমানদারদের সুপ্রতিষ্ঠিত ও