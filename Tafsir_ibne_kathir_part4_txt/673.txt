সূরা ১৭: ইসরা,
৬৭৩
পারা ১৫
দিয়েছেন যেন আমি তোমাদেরকে (জান্নাতের) সুসংবাদ দান করি এবং
(জাহান্নাম হতে) ভয় প্রদর্শন করি। আমি আমার রবের পয়গাম তোমাদের কাছে
পৌঁছে দিয়েছি এবং তোমাদের মঙ্গল কামনা করেছি। তোমরা যদি এটা কবূল
করে নাও তাহলে উভয় জগতেরই সুখের অধিকারী হবে। আর যদি না মানো
তাহলে আমি ধৈর্য ধারণ করব, শেষ পর্যন্ত মহামহিমান্বিত আল্লাহ আমার ও
তোমাদের মধ্যে সত্য ফাইসালা করবেন।'
রাসূলুল্লাহ সাল্লাল্লাহু 'আলাইহি ওয়া সাল্লামের এই জবাব শুনে কাওমের
নেতারা বলল : 'হে মুহাম্মাদ! আমাদের এই প্রস্তাবগুলির একটিও যদি তুমি
সমর্থন না কর তাহলে শোন! তুমিতো নিজেও জান যে, আমাদের মত ছোট্ট শহর
আর কারও নেই। আর আমাদের মত কম সম্পদও আর কোন কাওমের নেই
এবং আমাদের মত মাথার ঘাম পায়ে ফেলে এত কম রুযীও কোন কাওম অর্জন
করেনা। তুমি যখন বলছ যে, তোমার রাব্ব তোমাকে স্বীয় রিসালাত দিয়ে
পাঠিয়েছেন তখন তাঁর নিকট প্রার্থনা কর, তিনি যেন এই পাহাড় আমাদের এখান
থেকে সরিয়ে দেন যাতে আমাদের অঞ্চলটি প্রশস্ত হয়ে যায়, শহরটিও বড় হয়,
তাতে নদী ও প্রস্রবণ প্রবাহিত হয়, যেমন সিরিয়া ও ইরাকে রয়েছে। আর এটাও
প্রার্থনা কর যে, তিনি যেন আমাদের মৃত বাপ-দাদাদেরকে জীবিত করে দেন
এবং তাদের মধ্যে কুসাই ইব্‌ন কিলাব যেন অবশ্যই থাকেন। তিনি আমাদের
মধ্যে একজন সম্ভ্রান্ত ও সত্যবাদী লোক ছিলেন। আমরা তাঁকে জিজ্ঞেস করব,
তিনি তোমার দা'ওয়াত সম্পর্কে যা বলবেন তাতে আমাদের মনে তৃপ্তি আসবে।
যদি তুমি এটা করে দিতে পার এবং তারা তোমার দা'ওয়াতের সত্যতার স্বীকৃতি
দেন তাহলে আমরা খাঁটি অন্তরে তোমার প্রতি ঈমান আনব এবং তোমার শ্রেষ্ঠত্ব
স্বীকার করে নিব।' রাসূল সাল্লাল্লাহু 'আলাইহি ওয়া সাল্লাম বললেন : 'এগুলো
নিয়ে আমাকে পাঠানো হয়নি। এগুলো কোনটিই আমার শক্তির মধ্যে নয়।
আমিতো শুধু আল্লাহ তা'আলার কথাগুলি তোমাদের কাছে পৌঁছে দিতে এসেছি।
কবুল করলে তোমরা উভয় জগতে সুখী হবে এবং কবুল না করলে আমি ধৈর্য
ধরব এবং বিচার দিবসে মহান আল্লাহর হুকুমের অপেক্ষা করব যেদিন তিনি
আমার ও তোমাদের মধ্যে ফাইসালা করে দিবেন।'
তারা তখন বলল : 'আচ্ছা, তুমি যদি এটাও না পার তাহলে আমরা স্বয়ং
তোমার জন্য এটাই বিবেচনা করতে বলছি যে, তুমি আল্লাহর নিকট প্রার্থনা কর,
তিনি যেন তোমার কাছে কোন মালাক/ফেরেশতা প্রেরণ করেন যিনি তোমার
কথাকে সত্যায়িত করে তোমার পক্ষ থেকে আমাদেরকে উত্তর দেন। আর তাঁকে