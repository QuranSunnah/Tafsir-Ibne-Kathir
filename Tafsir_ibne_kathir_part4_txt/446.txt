--- OCR Start ---
সূরা ১৬: নাহল,
৪৪৬
পারা ১৪
জান্নাতে প্রবেশ কর।
ادْخُلُوا الْجَنَّةَ بِمَا كُনْتُمْ تَعْمَلُوْنَ
অহী সম্পর্কে মু'মিনদের বাক্য,
মৃত্যুর সময় ও পরে তাদের সুখাবস্থা
মন্দ লোকদের অবস্থা বর্ণনা করার পর এখন তাদের বিপরীত ভাল লোকদের
অবস্থা বর্ণনা করা হচ্ছে। মন্দ লোকদের উত্তর ছিল : ‘এই কিতাবে অর্থাৎ
কুরআনে শুধুমাত্র পূর্ববর্তী লোকদের কাহিনী বর্ণনা করা হয়েছে।' কিন্তু ভাল
লোকদের উত্তর হবে : 'এই কিতাব হচ্ছে দয়া ও রাহমাতের সুসংবাদ বহনকারী।
যে কেহ এটি মেনে চলবে এবং এর উপর আমল করবে, সে পরিপূর্ণভাবে করুণা
ও কল্যাণ লাভ করবে ।' এরপর মহান আল্লাহ খবর দিচ্ছেনঃ
لِلَّذِينَ أَحْسَنُوا فِي
هَذِهِ الدُّنْيَا حَسَنَة আমি রাসূলদেরকে প্রতিশ্রুতি দিয়েছি যে, যারা পার্থিব
জগতে ভাল কাজ করবে তারা উভয় জগতেই খুশী থাকবে। যেমন তিনি বলেনঃ
مَنْ عَمِلَ صَالِحًا مِنْ ذَكَرٍ أَوْ أُنْثَى وَ هُوَ مُؤْمِنٌ فَلَنُحْيِيَنَّهُ حَيُوةً
طَيِّبَةً وَلَنَجْزِيَنَّهُمْ أَجْرَهُمْ بِأَحْسَنِ مَا كَانُوا يَعْمَلُونَ
নারী-পুরুষ নির্বিশেষে যে ভাল কাজ করবে এবং মু'মিন হবে, আমি তাকে
অতি পবিত্র জীবন দান করব এবং তার আমলের বিনিময়ও অবশ্যই প্রদান
করব। উভয় জগতে সে প্রতিদান প্রাপ্ত হবে। (সূরা নাহল, ১৬ : ৯৭) ইহা স্মরণ
রাখা দরকার যে, আখিরাতের ঘর দুনিয়ার ঘর অপেক্ষা অনেক বেশী সুন্দর ও
উত্তম। সেখানকার পুরস্কার এখানকার পুরস্কার অপেক্ষা অতি উত্তম ও চিরস্থায়ী।
যেমন কারুনের ধন-সম্পদের আকাংখাকারীদেরকে আলেমগণ বলেছিলেনঃ
وَقَالَ الَّذِينَ أُوتُوا الْعِلْمَ وَيْلَكُمْ ثَوَابُ اللَّهِ خَيْرٌ
আর যাদেরকে জ্ঞান দেয়া হয়েছিল তারা বলল : ধিক্ তোমাদেরকে! যারা
ঈমান আনে ও সৎ কাজ করে তাদের জন্য আল্লাহর পুরস্কার শ্রেষ্ঠ। (সূরা
কাসাস, ২৮:৮০) অন্য জায়গায় রয়েছেঃ
وَمَا عِنْدَ اللَّهِ خَيْرٌ لِلْأَبْرَارِ
--- OCR End ---