--- OCR Start ---
সূরা ১৭: ইসরা,
৬৪১
পারা ১৫
মন হতে সরে যায়। অতঃপর نَجَّكُمْ إِلَى الْبَرِّ أَعْرَضُتُمْ وَكَانَ
তিনি যখন স্থলে ভিড়িয়ে
তোমাদেরকে উদ্ধার করেন
তখন তোমরা মুখ ফিরিয়ে
নাও; মানুষ বড়ই অকৃতজ্ঞ।
الْإِنْسَانُ كَفُورًا
বিপদের সময় কাফিরেরা একমাত্র আল্লাহকেই ডাকে
আল্লাহ তাবারাক ওয়া তা'আলা বলেন : বান্দা বিপদের সময় আন্তরিকতার
সাথে তাদের রবের দিকে ঝুঁকে পড়ে এবং অনুনয় বিনয় করে তাঁর কাছেই প্রার্থনা
করে। যেমন বলা হয়েছেঃ
$$ وَ إِذَا مَسَّكُمُ الضُّرُّ فِي الْبَحْرِ ضَلَّ مَنْ تَدْعُونَ إِلَّا إِيَّاهُ $$
তোমাদেরকে বিপদ স্পর্শ করে তখন শুধু তিনি ছাড়া অপর যাদেরকে তোমরা
আহ্বান কর তারা তোমাদের মন হতে উধাও হয়ে যায়। কিন্তু যখনই মহান
আল্লাহ তাদেরকে ঐ বিপদ থেকে উদ্ধার করেন তখনই সে মুখ ফিরিয়ে নেয়।
মাক্কা বিজয়ের সময় যখন আবূ জাহলের পুত্র ইকরিমাহ (রাঃ) আবিসিনিয়ায়
(ইথিওপিয়া) পালিয়ে যাওয়ার ইচ্ছায় বেরিয়ে পড়েন এবং একটি নৌকায়
আরোহণ করেন। তখন ঘটনাক্রমে সমুদ্রে ঝড় তুফান শুরু হয়। ঐ সময় ঐ
নৌকায় যত কাফির ছিল তারা একে অপরকে বলতে থাকে : 'এই সময় আল্লাহ
ছাড়া অন্য কেহ কোনই উপকার করতে পারবেনা। সুতরাং এসো, আমরা তাঁকেই
ডাকি।' তৎক্ষণাৎ ইকরিমাহর (রাঃ) মনে খেয়াল জাগলো যে, সমুদ্রে যখন
একমাত্র আল্লাহ ছাড়া আর কেহ উপকার করতে পারেননা, তখন এটা স্পষ্ট কথা
যে, স্থলেও একমাত্র আল্লাহই উপকারে লাগবেন, আর কেহ উপকার করতে
সক্ষম নয়। তখন তিনি প্রার্থনা করতে লাগলেন : 'হে আল্লাহ! আমি অঙ্গীকার
করছি যে, যদি আপনি আমাকে এই বিপদ থেকে উদ্ধার করেন তাহলে আমি
সরাসরি মুহাম্মাদ সাল্লাল্লাহু 'আলাইহি ওয়া সাল্লামের কাছে গিয়ে হাতে হাত
দিব। নিশ্চয়ই তিনি আমার উপর দয়া করবেন।' অতঃপর ঝড় থেমে গেলে তিনি
সমুদ্র তীরে নেমে যান এবং তিনি সরাসরি রাসূলুল্লাহ সাল্লাল্লাহু 'আলাইহি ওয়া
সাল্লামের কাছে হাযির হন এবং ইসলাম গ্রহণ করেন। পরবর্তী কালে তিনি
ইসলামের একজন বড় অনুসারী রূপে খ্যাতি লাভ করেন। (হাকিম ৩/২৪১)
আল্লাহ তা'আলা তার প্রতি সন্তুষ্ট থাকুন! তাই মহান আল্লাহ বলেনঃ
--- OCR End ---