সূরা ১২: ইউসুফ,
২০৯
পারা ১৩
বিনইয়ামীনের সাথে যে ব্যবহার করেছিলেন তা আপনাদের স্মরণ আছে কি,
যখন আপনারা অজ্ঞ ছিলেন? আপনারা যে অপরাধ করেছেন সেই পাপ তো ছিল
অজ্ঞতার কারণে।
বাহ্যতঃ এটা জানা যাচ্ছে যে, প্রথম দু'দফার সাক্ষাতের সময় নিজের পরিচয়
দানের নির্দেশ আল্লাহ তা'আলার পক্ষ হতে ইউসুফের (আঃ) প্রতি ছিলনা। তৃতীয়
বার সাক্ষাতের সময় তাঁকে নিজের পরিচয় দানের নির্দেশ দেয়া হয়। এসব
ব্যাপারে আল্লাহ তা'আলাই সবচেয়ে ভাল জানেন। যখন কষ্ট বেড়ে গেল এবং
কাঠিন্য বৃদ্ধি পেল তখন আল্লাহ তা'আলা কাঠিন্য ও সংকীর্ণতা দূর করে দিলেন
এবং প্রশস্ততা আনয়ন করলেন। যেমন কুরআনুল কারীমে ঘোষিত হয়েছে ঃ
$$فَإِنَّ مَعَ الْعُسْرِ يُسْرًا . إِنَّ مَعَ الْعُسْرِ يُسْرًا$$
কষ্টের সাথেইতো স্বস্তি আছে। অবশ্যই কষ্টের সাথেই স্বস্তি আছে। (সূরা
আলাম নাশরাহ, ৯৪ : ৫-৬)
ইউসুফের (আঃ) প্রশ্নে তাঁর ভাইয়েরা বিস্ময়ে চমকে উঠে। দুই বারেরও
অধিক সময় তারা তাঁর সাথে দেখা-সাক্ষাত করেছে, অথচ তারা তাঁর পরিচয়
জানতে পারেনি। তারা তাঁকে প্রশ্ন করে : $$وَإِنَّكَ لَأَنْتَ يُوسُفُ$$ তাহলে তুমিই কি
ইউসুফ? তিনি উত্তরে বলেন : $$اَنَا يُوسُفُ وَهَذَا أَخِي$$ হ্যাঁ, আমিই ইউসুফ এবং
এ (বিনইয়ামীন) আমার (সহোদর) ভাই। আল্লাহ তা'আলা আমাদের উপর
অনুগ্রহ করেছেন যে, দীর্ঘ দিনের বিচ্ছেদের পর আমাদেরকে তিনি মিলিত
করেছেন। আল্লাহভীতি ও ধৈর্যশীলতা বিফলে যায়না।
তখন ইউসুফের (আঃ) ভাইয়েরা তাঁর মর্যাদা ও শ্রেষ্ঠত্ব স্বীকার করে নেয়।
তারা তাঁকে বলে : 'বাস্তবিকই দৈহিক সৌন্দর্য ও নৈতিক চরিত্র উভয় দিক দিয়েই
তুমি আমাদের চেয়ে উত্তম। রাজত্ব ও ধন-মালের দিক দিয়েও আল্লাহ তোমাকে
আমাদের উপর মর্যাদা দান করেছেন।' এই স্বীকারোক্তির পর তারা তাদের ভুলও
স্বীকার করে। তৎক্ষণাৎ ইউসুফ (আঃ) তাদেরকে বলেনঃ
$$لَا تَثْرِيْبَ عَلَيْكُمُ الْيَوْمَ$$ আজকের পরে আমি আপনাদের এই ভুলের জন্য
আপনাদের উপর কোন অভিযোগও করবনা। আপনাদের উপর আমি রাগান্বিত
নই। বরং আমার প্রার্থনা এই যে, $$يَغْفِرُ اللهُ لَكُمْ وَ هُوَ أَرْحَمُ الرَّحِمِينَ$$ আল্লাহ
তা'আলাও আপনাদেরকে ক্ষমা করুন! তিনি সর্বাপেক্ষা বড় দয়ালু।