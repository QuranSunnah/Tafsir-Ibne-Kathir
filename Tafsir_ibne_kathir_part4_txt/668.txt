--- OCR Start ---
সূরা ১৭: ইসরা,
৬৬৮
পারা ১৫
قُلْ مَنْ كَانَ عَدُوٌّ الجِبْرِيلَ فَإِنَّهُ نَزَّلَهُ عَلَى قَلْبِكَ بِإِذْنِ اللَّهِ مُصَدِّقًا
لِمَا بَيْنَ يَدَيْهِ وَ هُدًى وَ بُشْرَى لِلْمُؤْمِنِينَ. مَنْ كَانَ عَدُوًّا لِلَّهِ وَ
مَلَبِكَتِهِ وَرُسُلِهِ وَ جِبْرِيلَ وَ مِيْكُلَ فَإِنَّ اللَّهَ عَدُوٌّ لِلْكَفِرِينَ
তুমি বল : যে ব্যক্তি জিবরাঈলের সাথে শত্রুতা রাখে এ জন্য যে, সে
আল্লাহর হুকুমে এই কুরআনকে তোমার অন্তঃকরণ পর্যন্ত পৌঁছিয়েছে, যা পূর্ববর্তী
কিতাবসমূহের সত্যতা প্রমাণ করছে এবং মু'মিনদের সুসংবাদ দিচ্ছে; যে ব্যক্তি
আল্লাহর, তাঁর মালাইকার, তাঁর রাসূলগণের, জিবরাঈলের এবং মিকাঈলের শত্রু,
নিশ্চয়ই আল্লাহ এরূপ কাফিরদের শত্রু। (সূরা বাকারাহ, ২ঃ ৯৭-৯৮)
'রূহ' এবং 'নাফস' এর মধ্যে সম্পর্ক
সুহাইলী (রহঃ) বর্ণনা করেন যে, আলেমদের মধ্যে মতভেদ রয়েছে যে, রূহ্ কি
নাক্স, নাকি অন্য কিছু? এটাকে এভাবে প্রমাণিত করা হয়েছে যে, রূহ্ দেহের
মধ্যে বাতাসের মত চালু রয়েছে এবং এটা অত্যন্ত সূক্ষ্ম জিনিস, যেমন গাছের
শিরায় পানি চলাচল করে থাকে। আর মালাক/ফেরেশতা যে রূহ মায়ের পেটের
বাচ্চার মধ্যে ফুঁকে থাকেন তা দেহের সাথে মিলিত হওয়া মাত্রই নাক্স হয়ে যায়।
এর সাহায্যে ওটা ভাল-মন্দ গুণ নিজের মধ্যে লাভ করে। হয় আল্লাহর যিক্রের
সাথে প্রশান্তি আনয়নকারী হয় (৮৯ : ২৭), না হয় মন্দ কাজের হুকুমদাতা হয়ে
যায়। (১২ঃ ৫৩) যেমন পানি গাছের জীবন। ওটা গাছের সাথে মিলিত হওয়ার
কারণে একটা বিশেষ জিনিস নিজের মধ্যে পয়দা করে নেয়। আঙ্গুর সৃষ্টি হয়,
অতঃপর ওর পানি বের করা হয় অথবা মদ তৈরী করা হয়। সুতরাং ঐ আসল
পানি অন্য রূপ ধারণ করেছে। এখন ওটাকে আসল পানি বলা যেতে পারেনা।
অনুরূপভাবে দেহের সাথে মিলিত হওয়ার পর রূহকে আসল রূহ বলা যাবেনা এবং
নাক্সও বলা যাবেনা। মোট কথা, রূহ হল নাক্স ও মূল পদার্থের মূল। আর
নাক্স হল রূহের এবং ওর দেহের সাথে সংযুক্ত হওয়ার দ্বারা যা হয় সেটাই।
সুতরাং রূহটাই নাক্স। কিন্তু একদিক দিয়ে নয়, বরং সবদিক দিয়েই। এতো হল
বুঝে নেয়ার জন্য বিশ্লেষণ, কিন্তু এর হাকীকাতের জ্ঞান একমাত্র আল্লাহ
তা'আলারই রয়েছে। (আর রাওয়াদ আল আনফ ২/৬২) মানুষ এ ব্যাপারে অনেক
কিছু বলেছেন এবং এর উপর বড় বড় স্বতন্ত্র কিতাব লিখেছেন। ঐ সব কিতাবে
হাফিয ইব্‌ন মানদাহ (রহঃ) কৃত লিখা বইটি উত্তম বলে মনে করা হয় যাতে রূহ
সম্পর্কে বিস্তারিত আলোচনা করা হয়েছে।
--- OCR End ---