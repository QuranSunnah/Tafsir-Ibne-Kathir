--- OCR Start ---
সূরা ১৩ : রা'দ,
২৯৫
পারা ১৩
আসমানী কিতাব রহিত হয়ে গেছে। মুজাহিদ (রহঃ) এ আয়াতের ব্যাখ্যায় বলেন:
আল্লাহ যা ইচ্ছা উঠিয়ে নেন এবং যা ইচ্ছা বাকী রাখেন। তবে দুর্ভাগ্য ও সৌভাগ্য
এবং জীবন ও মৃত্যুর উপর এটা প্রযোজ্য নয়, বরং এগুলি এই নিয়মের ব্যতিক্রম।
এগুলিতে কোন পরিবর্তন নেই। (তাবারী ১৬/৪৭৯) মানসূর (রহঃ) বলেন, 'আমি
মুজাহিদকে (রহঃ) জিজ্ঞেস করলাম : আমাদের কারও নিম্নরূপ দু'আ করা কি
ধরনের হবে : 'হে আল্লাহ! যদি আমার নাম মু'মিনদের তালিকায় লিপিবদ্ধ থাকে
তাহলে তা তাদের সাথে লিপিবদ্ধ রাখুন। আর যদি পাপিষ্ঠদের তালিকাভুক্ত থাকে
তাহলে তা উঠিয়ে নিন এবং মু'মিনদের অন্তর্ভুক্ত করুণ।' উত্তরে তিনি বললেন :-
'এটাতো খুব উত্তম দু'আ!' এক বছর বা তারও কিছু বেশি দিন পর তার সাথে
পুনরায় আমার সাক্ষাৎ হলে আবার আমি তাকে উপরোক্ত প্রশ্ন করি। এবার তিনি
فِيْهَا يُفْرَقُ كُلُّ اَمْرٍ حَكِيمٍ إِنَّا اَنْزَلْتُهُ فِي لَيْلَةٍ مُّبْرَكَةٍ إِنَّا كُنَّا مُنْذِرِينَ.
আয়াত দু'টি তিলাওয়াত করলেন এবং বললেন: 'কাদরের রাতে এক বছরের
জীবিকা, বিপদ-আপদ নির্ধারিত হয়ে যায়। তারপর আল্লাহ তা'আলা যা চান
আগ-পিছ করে থাকেন। তবে হ্যাঁ, সৌভাগ্য ও দুর্ভাগ্যের লিখন পরিবর্তন
হয়না।' (তাবারী ১৬/৪৮০)
আল আমাশ (রহঃ) বর্ণনা করেন যে, আবূ ওয়াইল (রহঃ) এবং শাকীক ইন্ন
সালামাহ (রহঃ) প্রায়ই নিম্নের দু'আটি পাঠ করতেন : 'হে আল্লাহ! আপনি যদি
আমাদেরকে হতভাগ্য ও পাপিষ্ঠদের তালিকাভুক্ত করে থাকেন তাহলে তা মুছে
ফেলুন এবং মু'মিন ও সৌভাগ্যবানদের তালিকাভুক্ত করুন। আর আপনি যদি
আমাদের নাম সৎ লোকদের তালিকায় লিপিবদ্ধ করে থাকেন তাহলে তা বাকী
রাখুন। নিশ্চয়ই আপনি যা ইচ্ছা মিটিয়ে থাকেন এবং যা ইচ্ছা বাকী রাখেন।
প্রকৃত লিখন আপনার কাছেই রয়েছে। আপনার কাছেই রয়েছে উম্মুল কিতাব।'
(তাবারী ১৬/৪৮১) উমার ইবনুল খাত্তাব (রাঃ) এবং আবদুল্লাহ ইব্‌ন মাস'উদ
(রাঃ) থেকেও অনুরূপ বর্ণনা পাওয়া যায়। তারা বলেন যে, আল্লাহ যা চান তা
মিটিয়ে দেন (বাতিল করেন), আর যা চান তা তাঁর কিতাবে রেখে দেন।
এসব উক্তির ভাবার্থ এই যে, তাকদীরের পরিবর্তন আল্লাহ তা'আলার
ইখতিয়ারের বিষয়। এ ব্যাপারে সাওবান (রাঃ) হতে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন: 'কোন কোন পাপের কারণে মানুষকে
রুযী থেকে বঞ্চিত করে দেয়া হয়, আর তাকদীরকে দু'আ ছাড়া অন্য কিছুতে
পরিবর্তন করতে পারেনা এবং সাওয়াব ছাড়া অন্য কিছুতে আয়ু বৃদ্ধি করতে
পারেনা।' (আহমাদ ৫/২২৭, ইবন মাজাহ ৯০)
--- OCR End ---