সূরা ১৩ঃ রা'দ,
২৬২
পারা ১৩
অথবা আকাশ হতে বারি বর্ষণের ন্যায় যাতে অন্ধকার, গর্জন ও বিদ্যুৎ
রয়েছে। (সূরা বাকারাহ, ২ : ১৯) সূরা নূরে কাফিরদের দু'টি দৃষ্টান্ত পেশ
করেছেন। একটি মরীচিকার এবং অপরটি সমূদ্রের তলদেশের অন্ধকারের।
وَالَّذِينَ كَفَرُوا أَعْمَالُهُمْ كَسَرَابٍ
যারা কুফরী করে, তাদের আমলসমূহ মরুভূমির মরীচিকা সদৃশ। (সূরা নূর,
২৪ : ৩৯)
গ্রীষ্মকালে দূর থেকে মরুভূমির বালুকারাশিকে তরঙ্গায়িত সমূদ্রের পানি বলে
মনে হয়। এ জন্যই সহীহ বুখারী ও সহীহ মুসলিমে এসেছে : 'কিয়ামাতের দিন
ইয়াহুদীদেরকে জিজ্ঞেস করা হবে : 'তোমরা কি চাও?' উত্তরে তারা বলবে :
'আমরা অত্যন্ত পিপাসার্ত হয়ে পড়েছি। সুতরাং আমরা পানি চাই।' তখন
তাদেরকে বলা হবে : 'তোমরা পান করার জন্য ফিরে যাচ্ছনা কেন?' এ কথা
শুনে তারা জাহান্নামের দিকে ফিরে যাবে এবং দুনিয়ায় যেমন দূর থেকে মরুভূমির
বালুকারাশিকে পানি বলে মনে হয় তদ্রুপ তারা সেখানে দেখতে পাবে। ওর এক
অংশ অপর অংশকে দগ্ধ করতে রয়েছে। (ফাতহুল বারী ৮/৯৮, মুসলিম
৪/১৬৮) দ্বিতীয় দৃষ্টান্তে আল্লাহ তা'আলা বলেনঃ
أَوْ كَظُلُمَتِ فِي بَحْرٍ نُجِّي
অথবা (কাফিরদের কাজ) প্রমত্ত সমুদ্রের বুকে গভীর অন্ধকারের ন্যায়। (সূরা
নূর, ২৪:৪০)
সহীহ বুখারী ও সহীহ মুসলিমে আবূ মূসা আশ'আরী (রাঃ) হতে বর্ণিত আছে
যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'যে হিদায়াত ও
জ্ঞানসহ আল্লাহ তা'আলা আমাকে পাঠিয়েছেন তার দৃষ্টান্ত ঐ বৃষ্টির ন্যায় যা
যমীনের উপর বর্ষিত হয়েছে। যমীনের এক অংশ পানি গ্রহণ করে নিয়েছে, ফলে
তাতে প্রচুর পরিমাণে সবজি ও তৃণলতা জন্মেছে। দ্বিতীয় প্রকারের যমীন হচ্ছে
কঠিন যা বৃষ্টির পানি ধরে রাখে। এর দ্বারা আল্লাহ তা'আলা জনগণের উপকার
সাধন করেন। তারা ঐ পানি নিজেরা পান করে, জীবজন্তুকে পান করায় এবং
জমিতে সেচ করে ফসল ফলায়। তৃতীয় প্রকার হচ্ছে কংকরময় ভূমি। না তাতে
পানি জমে থাকে, না কোন ফসল উৎপন্ন হয়। প্রথমটির দৃষ্টান্ত হচ্ছে ঐ ব্যক্তির
যে দীনের জ্ঞান লাভ করেছে এবং আমাকে পাঠানোর মাধ্যমে সে নিজে যে ইল্ম
শিক্ষা করেছে এবং অপরকে শিক্ষা দিয়েছে। আর শেষেরটির উদাহরণ হচ্ছে ঐ
ব্যক্তির যে এ জন্য মাথাও ঘামায়নি এবং যে হিদায়াতসহ আল্লাহ আমাকে প্রেরণ
করেছেন তা কবূলও করেনি।' (ফাতহুল বারী ১/২১১, মুসলিম ৪/১৭৮৮)