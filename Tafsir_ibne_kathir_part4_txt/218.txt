সূরা ১২: ইউসুফ,
২১৮
পারা ১৩
ইউসুফের (আঃ) ঘটনা আল্লাহ প্রদত্ত অহীর প্রমাণ
আল্লাহ তা'আলা ইউসুফের (আঃ) ভাইয়েরা কিভাবে তাঁর সাথে দুর্ব্যবহার
করে, কিভাবে তাঁর জীবন নাশের চেষ্টা করে, আল্লাহ তা'আলা এর পর তাঁকে
কিভাবে রক্ষা করেন এবং কিভাবে তাঁকে উন্নতির উচ্চতর শিখরে আরোহণ
করিয়ে দেন ইত্যাদি বর্ণনা করার পর স্বীয় নাবী সাল্লাল্লাহু 'আলাইহি ওয়া
সাল্লামকে বলছেন : 'এটা এবং এ ধরণের আরও বহু অদৃশ্যের ঘটনা আমার পক্ষ
থেকে তোমার কাছে বর্ণনা করা হয়ে থাকে; যাতে মানুষ তা থেকে উপদেশ গ্রহণ
করে এবং তোমার বিরুদ্ধবাদীদেরও চক্ষু খুলে যায়। আর যাতে তাদের উপর
আমার দলীল প্রমাণ কায়েম হয়ে যায়।
وَمَاكُنْتَ لَدَيْهِمْ إِذْ أَجْمَعُوا أَمْرَهُمْ যখন ইউসুফের (আঃ) ভাইয়েরা তার
বিরুদ্ধে ষড়যন্ত্র করছিল এবং কূপে নিক্ষেপ করার সিদ্ধান্ত গ্রহণ করছিল তখন
তুমি সেখানে উপস্থিত ছিলেনা। আমি তোমাকে অহীর মাধ্যমে জানালাম বলেই
তুমি জানতে পারলে। যেমন মারইয়ামের (আঃ) ঘটনা বর্ণনা প্রসঙ্গে আল্লাহ
তা'আলা বলেনঃ
وَ مَا كُنْتَ لَدَيْهِمْ إِذْ يُلْقُوْنَ أَقْلَامَهُمْ
এবং যখন তারা স্বীয় লেখনীসমূহ নিক্ষেপ করছিল তখন তুমি তাদের নিকট
ছিলেনা। (সূরা আলে ইমরান, ৩ : ৪৪) এটা অদৃশ্য বিষয়ের সংবাদ যা আমি
তোমাকে ঐশী বাণী দ্বারা অবহিত করছি। মারইয়ামের (আঃ) তত্ত্বাবধানের
দায়িত্ব তাদের মধ্যে কে গ্রহণ করবে এর জন্য যখন তারা তাদের কলমগুলি
নিক্ষেপ করছিল তুমি তখন তাদের নিকট ছিলেনা এবং তারা যখন বাদানুবাদ
করছিল তখনও তুমি তাদের কাছে ছিলেনা। মূসার (আঃ) ঘটনা প্রসঙ্গেও মহান
আল্লাহ বলেনঃ
وَمَا كُنْتَ بِجَانِبِ الْغَرْبِيِّ إِذْ قَضَيْنَا إِلَى مُوسَى الْأَمْرَ
মূসাকে যখন আমি বিধান দিয়েছিলাম তখন তুমি পশ্চিম প্রান্তে উপস্থিত
ছিলেনা। (সূরা কাসাস, ২৮:৪৪) অন্যত্র আল্লাহ সুবহানাহু ওয়া তা'আলা বলেনঃ
وَمَا كُنْتَ ثَاوِيَا فِي أَهْلِ مَدْيَنَ تَتْلُوا عَلَيْهِمْ ايْتِنَا
মূসাকে যখন আমি আহ্বান করেছিলাম তখন তুমি তূর পর্বত-পার্শ্বে উপস্থিত
ছিলেনা। (সূরা কাসাস, ২৮ঃ ৪৫) আল্লাহ তা'আলা আরও বলেন ঃ