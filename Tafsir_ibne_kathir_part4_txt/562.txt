সূরা ১৭: ইসরা,
৫৬২
পারা ১৫
وَمَا جَعَلْنَا الرُّؤْيَا الَّتِي أَرَيْتُكَ إِلَّا فِتْنَةً لِلنَّاسِ
আমি যে দৃশ্য তোমাকে দেখিয়েছি তা শুধু মানুষের পরীক্ষার জন্য। (সূরা
ইসরা, ১৭ঃ ৬০)
যদি এটা স্বপ্নেই হবে তাহলে এতে মানুষের বড় পরীক্ষা কি এমন ছিল যে,
ভবিষ্যতের হিসাবে বর্ণনা করা হত? ইব্‌ন আব্বাস (রাঃ) এই আয়াতের
তাফসীরে বলেন যে, রাসূলুল্লাহ সাল্লাল্লাহু 'আলাইহি ওয়া সাল্লামের এই দেখা
ছিল চোখের দেখা, যা তিনি রাতের ভ্রমনের (মি'রাজ) সময় দেখেছিলেন।
(ফাতহুল বারী ৮/২৫০) আল্লাহ তা'আলা বলেনঃ
مَا زَاغَ الْبَصَرُ وَمَا طَغَى
তার দৃষ্টি বিভ্রম হয়নি, দৃষ্টি লক্ষ্যচ্যুতও হয়নি। (সূরা নাজম, ৫৩ঃ ১৭) স্পষ্ট কথা
যে, بَصَرُ চক্ষু বা দৃষ্টি মানুষের সত্তার একটি বড় গুণ, শুধু আত্মা নয় । তারপর বুরাকের
উপর সওয়ার করিয়ে তাঁকে নিয়ে যাওয়া এরই দলীল যে, এটা জাগ্রত অবস্থার ঘটনা
এবং এটা তার স্বশরীরে ভ্রমণ। শুধু রূহের জন্য সওয়ারীর কোন প্রয়োজন হয়না। এ
সব ব্যাপারে আল্লাহ তা'আলাই সর্বাধিক সঠিক জ্ঞানের অধিকারী।
একটি অভূতপূর্ব ঘটনা
হাফিয আবূ নৃ'মান আল ইসবাহানী (রহঃ) তার দালায়িলুন নুবুওয়াহ গ্রন্থে
মুহাম্মাদ ইব্‌ন উমার আল ওয়াকিদী (রহঃ) থেকে বর্ণনা করেন : মালিক ইব্‌ন
আবীর রিয্যাল (রহঃ) আমাকে বলেছেন যে, তিনি আমর ইব্‌ন আবদুল্লাহ (রহঃ)
থেকে, তিনি মুহাম্মাদ ইব্‌ন কা'ব আল কারাযী (রহঃ) থেকে শুনেছেন :
রাসূলুল্লাহ সাল্লাল্লাহু 'আলাইহি ওয়া সাল্লাম দাহ্ইয়া ইব্‌ন খালীফাকে (রাঃ) একটি
পত্র দিয়ে দূত হিসাবে রোম সম্রাট কাইসারের নিকট প্রেরণ করেন। তিনি
সম্রাটের নিকট পৌছলে সম্রাট সিরিয়ায় অবস্থানরত আরাব বণিকদেরকে তার
দরবারে হাযির করেন। তাদের মধ্যে আবূ সুফিয়ান সখর ইব্‌ন্ন হারব (রাঃ)
ছিলেন এবং তার সাথে মাক্কার অন্যান্য কাফিরেরাও ছিল। তারপর তিনি
তাদেরকে অনেকগুলি প্রশ্ন করলেন যা সহীহ বুখারী, সহীহ মুসলিম প্রভৃতি হাদীস
গ্রন্থে বর্ণিত আছে। প্রথম থেকে শেষ পর্যন্ত আবূ সুফিয়ান (রাঃ) এই চেষ্টাই করে
আসছিলেন যে, কি করে রাসূলুল্লাহ সাল্লাল্লাহু 'আলাইহি ওয়া সাল্লামের বদনাম
সম্রাটের সামনে প্রকাশ করা যায় যাতে তার প্রতি সম্রাটের মনে কোন আকর্ষণ না