সূরা ১২: ইউসুফ,
১৬৬
পারা ১২
(রহঃ), মুজাহিদ (রহঃ) হাসান (রহঃ), সুদ্দী (রহঃ) প্রমুখ বিজ্ঞজন বলেন যে,
আযীযের স্ত্রী মহিলাদের জন্য এমন মাজলিসের ব্যবস্থা করল যেখানে তাদের
বসার জন্য তাকিয়া, বালিশ ইত্যাদি রাখা হয়েছিল এবং খাদ্য হিসাবে কমলা লেবু
জাতীয় ফল রাখা হয়েছিল। (তাবারী ১৬/৭১, ৭২) ফলগুলি কেটে খাওয়ার জন্য
সে প্রত্যেককে একটি করে ধারাল চাকু প্রদান করল। এটাই ছিল মহিলাদের
ষড়যন্ত্রের প্রতিফল। আসলে সে তার বিরুদ্ধে অভিযোগ খন্ডন করার লক্ষ্যে
ইউসুফের (আঃ) সৌন্দর্য দেখাতে চেয়েছিল। সে ইউসুফকে (আঃ) বলল ঃ
$$وَقَالَتِ اخْرُجُ عَلَيْهِنَّ$$ তাদের সামনে বেরিয়ে এসো। তখন তিনি ঐ কক্ষ
থেকে বেরিয়ে আসেন। মহিলাদের দৃষ্টি তাঁর দিকে পড়া মাত্রই তারা তাঁর
সৌন্দর্যে অভিভূত হয়ে পড়ল এবং তাঁকে দেখে একেবারে অবাক হয়ে গেল।
ফলে ঐ সূতীক্ষ্ণ চাকু দ্বারা ফল কাটার পরিবর্তে তারা নিজেদের হাতের
আঙ্গুলগুলি কেটে ফেলল। (তাবারী ১৬/৭৬-৭৮)
অন্যেরা বলেন যে, যিয়াফতের খাদ্য ইতোপূর্বেই যথারীতি পরিবেশন করা
হয়েছিল এবং তাদের আহারও ছিল সমাপ্তির পথে। শুধুমাত্র ফল দ্বারা আপ্যায়ন
অবশিষ্ট ছিল। তাদের হাতে চাকু ছিল এবং তা দ্বারা তারা ফল কাটছিল।
এমতাবস্থায় আযীযের স্ত্রী তাদেরকে বলল: 'আপনারা ইউসুফকে (আঃ) দেখতে
চান কি?' তারা সবাই সমস্বরে বলে উঠল : 'হ্যাঁ হ্যাঁ।' তখনই ইউসুফকে (আঃ)
ডেকে পাঠানো হয় এবং তিনি তাদের সামনে হাযির হন। তাঁকে দেখতে পেয়ে
তারা ফল কাটার পরিবর্তে নিজেদের হাত কেটে ফেলে। কিন্তু তারা ব্যথা অনুভব
করতে পারলনা। তাঁকে আযীযের স্ত্রী বলল যে, তিনি যেন এভাবে কয়েকবার
আসা-যাওয়া করেন। ইউসুফ (আঃ) যখন তাদের সম্মুখ থেকে বিদায় হয়ে
গেলেন তখন তারা ব্যথা অনুভব করল এবং বুঝতে পারল যে, ফলের পরিবর্তে
তারা নিজেদের হাত কেটে ফেলেছে। ঐ সময় আযীযের স্ত্রী তাদেরকে বললঃ
'দেখুন তো, একবার মাত্র তার সৌন্দর্য দর্শনে আপনারা আত্মভোলা হয়ে গেলেন,
তাহলে আমার কি অবস্থা হতে পারে?' মহিলারা বলে উঠলঃ
$$لِلَّهِ مَا هُذَا بَشَرًا إِنْ هُذَا إِلَّا مَلَكٌ كَرِيمٌ$$ আল্লাহর শপথ! ইনিতো মানুষ
নন, বরং মালাইকা! সাধারণ মালাইকা নন বরং বড় মর্যাদাবান মালাইকা!
আজ থেকে আমরা আর আপনাকে ভর্ৎসান করবনা।' ভদ্র-মহিলারা ইউসুফের
(আঃ) মততো নয়ই, এমনকি তাঁর কাছাকাছি এবং তাঁর সাথে সদৃশ সুন্দর
লোকও কখনও দেখেনি।