--- OCR Start ---
সূরা ১১: হুদ,
৫৭
পারা ১১
أُولَبِكَ لَمْ يَكُونُوا مُعْجِزِينَ فِي الْأَرْضِ وَمَا كَانَ لَهُم مِّن دُونِ اللَّهِ مِنْ أَوْلِيَاء
ভূ-পৃষ্ঠে আল্লাহকে অক্ষম করতে পারেনি, আর না তাদের জন্য আল্লাহ ছাড়া কেহ
সহায়ক হল। অর্থাৎ তাদের স্মরণ রাখা উচিত যে, তারা সম্পূর্ণ রূপে আল্লাহর
অধীনস্ত। সব সময় তিনি তাদের উপর প্রতিশোধ গ্রহণ করতে সক্ষম। তিনি ইচ্ছা
করলে আখিরাতের পূর্বে দুনিয়ায়ই তাদেরকে পাকড়াও করতে পারেন। কিন্তু তাঁর
পক্ষ থেকে তাদেরকে অল্প দিনের জন্য অবকাশ দেয়া হয়েছে এবং শাস্তিকে ত্বরান্বিত
না করে বিলম্বিত করা হয়েছে। আল্লাহ তা'আলা বলেন:
إِنَّمَا يُؤَخِّرُهُمْ لِيَوْمٍ تَشْخَصُ فِيْهِ الْأَبْصَارُ
তবে তিনি সেদিন পর্যন্ত তাদেরকে অবকাশ দেন যেদিন তাদের চক্ষু ছুটাছুটি
করবে। (সূরা ইবরাহীম, ১৪ : ৪২)
সহীহ বুখারী ও সহীহ মুসলিমে রয়েছেঃ 'নিশ্চয়ই আল্লাহ তা'আলা অত্যাচারীকে
অবকাশ দিয়ে থাকেন, অবশেষে যখন পাকড়াও করেন তখন আর ছেড়ে দেননা ।
(ফাতহুল বারী ৮/২০৫, মুসলিম ৪/১৯৯৭) এ জন্যই আল্লাহ তা'আলা বলেন :
يُضَاعَفُ لَهُمُ الْعَذَابُ এরূপ লোকদেরকে দ্বিগুণ শাস্তি প্রদান করা হবে। কারণ তারা
আল্লাহর দেয়া শক্তিকে কাজে লাগায়নি। সত্য কথা শোনা হতে কানকে বধির করে
রেখেছে এবং সত্যের অনুসরণ হতে চক্ষুকে অন্ধ করে দিয়েছে। যেমন আল্লাহ
তা'আলা তাদের জাহান্নামে প্রবেশের সময়ের খবর দিচ্ছেনঃ
وَقَالُوا لَوْ كُنَّا نَسْبَعُ أَوْ نَعْقِلُ مَا كُنَّا فِي أَصْحُبِ السَّعِيرِ
এবং তারা আরও বলবে ঃ যদি আমরা শুনতাম অথবা বিবেক-বুদ্ধি প্রয়োগ
করতাম তাহলে আমরা জাহান্নামবাসী হতামনা। (সূরা মুল্ক, ৬৭ ঃ ১০) অন্যত্র
আল্লাহ সুবহানাহু ওয়া তা'আলা বলেনঃ
الَّذِيْنَ كَفَرُوا وَصَدُّوا عَنْ سَبِيلِ اللَّهِ زِدْنُهُمْ عَذَابًا فَوْقَ الْعَذَابِ
যারা কুফরী করেছে ও আল্লাহর পথ হতে বাধা দিয়েছে, আমি তাদের শাস্তির
উপর শাস্তি বৃদ্ধি করব। (সূরা নাহল, ১৬ : ৮৮) এ জন্যই তারা যা প্রত্যাখ্যান
'করার আদেশ দিয়েছে তার প্রত্যাখ্যাত প্রতিটি আদেশের উপর ও প্রতিটি নিষেধাজ্ঞা
'অমান্য করার উপর তাদেরকে শাস্তি দেয়া হবে। আল্লাহ তা'আলার উক্তিঃ
--- OCR End ---