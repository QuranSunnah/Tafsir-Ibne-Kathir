সূরা ১৩ : রা'দ,
২৮৯
পারা ১৩
যাবির ইব্‌ন আবদুল্লাহ (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন: 'জান্নাতবাসী খাবে এবং পান করবে, কিন্তু তাদের থুথু আসবেনা,
নাকে শ্লেষ্মা আসবেনা এবং প্রস্রাব ও পায়খানার প্রয়োজন হবেনা। তারা যে ঢেকুর
তুলবে তা হবে মিল্ক আম্বরের মত সুগন্ধময় এবং তাতেই খাদ্য হজম হয়ে যাবে।
আর যেমনভাবে শ্বাস-প্রশ্বাস চলে, তেমনিভাবে তাদের হৃদয় থেকে আল্লাহ
তা'আলার পবিত্রতা (তাসবীহ) পাঠ হতে থাকবে। (মুসলিম ২৮৩৫)
হুমামাহ ইব্‌ন উকবাহ (রহঃ) বলেন যে, তিনি যায়িদ ইব্‌ন আরকামকে (রাঃ)
বলতে শুনেছেন : আহলে কিতাবের একজন লোক রাসূলুল্লাহ সাল্লাল্লাহু 'আলাইহি
ওয়া সাল্লামের কাছে এসে বলে : 'হে আবুল কাসিম! আপনি কি বিশ্বাস করেন
যে, জান্নাতবাসী খাবে ও পান করবে?' তিনি উত্তরে বলেন : 'হ্যাঁ, যাঁর হাতে
মুহাম্মাদের প্রাণ তাঁর শপথ! এখানকার একশ' জন লোকের পানাহার ও
সহবাসের শক্তি সেখানকার একজন লোককে দেয়া হবে।' সে তখন বলে :
'নিশ্চয়ই যে খাবে ও পান করবে তারতো পায়খানা ও প্রস্রাবের প্রয়োজন অবশ্যই
হবে, অথচ জান্নাতেতো আবর্জনা ও মালিন্য থাকতে পারেনা?' জবাবে রাসূলুল্লাহ
সাল্লাল্লাহু 'আলাইহি ওয়া সাল্লাম বলেন: 'না, বরং শরীর থেকে এক ধরণের ঘাম
বের হবে যার মাধ্যমে সমস্ত কিছু হজম হয়ে পাকস্থলী খালি হয়ে যাবে এবং ঐ
ঘামের সুগন্ধ মিল্ক আম্বরের মত।' (আহমাদ ৪/৩৬৭, নাসাঈ ১১৭৮) আল্লাহ
তা'আলা বলেনঃ
وَ فَاكِهَةٍ كَثِيرَةٍ . لَّا مَقْطُوعَةٍ وَلَا مَبْنُوعَةٍ
এবং প্রচুর ফল-মূল যা শেষ হবেনা এবং যা নিষিদ্ধও হবেনা। (সূরা
ওয়াকি'আহ, ৫৬: ৩২-৩৩) অন্যত্র আল্লাহ তা'আলা বলেন :
وَدَانِيَةً عَلَيْهِمْ ظِلْلُهَا وَذُلِلَتْ قُطُوْفُهَا تَذْلِيْلًا
উহার বৃক্ষছায়া তাদের উপর ঝুকে থাকবে এবং এর ফল-মূল সম্পূর্ণ রূপে
তাদের নাগালের মধ্যে থাকবে। (সূরা ইনসান, ৭৬ : ১৪) অন্য এক জায়গায়
মহান আল্লাহ বলেন:
وَ الَّذِينَ آمَنُوا وَعَمِلُوا الصُّلِحَتِ سَنُدْخِلُهُمْ جَنَّتٍ تَجْرِي مِنْ تَحْتِهَا
الْأَنْهُرُ خُلِدِينَ فِيهَا أَبَدًا لَهُمْ فِيهَا أَزْوَاجٌ مُّطَهَّرَةٌ وَنُدْخِلُهُمْ ظِلَّا قَلِيلًا