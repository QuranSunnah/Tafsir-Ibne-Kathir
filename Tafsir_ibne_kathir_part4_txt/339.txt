সূরা ১৪ : ইবরাহীম,
৩৩৯
পারা ১৩
মহামহিমান্বিত আল্লাহ তখন বলেন : আমার বান্দার আমলনামা ইল্লীনে লিখে
নাও এবং তাকে যমীনে ফিরিয়ে নিয়ে যাও। আমি তাকে ওটা থেকেই সৃষ্টি
করেছি ওকে ওখানেই ফিরিয়ে দিব এবং ওখান থেকেই দ্বিতীয় বার বের করব।
অতঃপর তার রূহ তার দেহে ফিরিয়ে দেয়া হয়। তার কাছে দু'জন
মালাক/ফিরেশতা আগমন করেন। তাকে উঠিয়ে বসান এবং জিজ্ঞেস করেন ঃ
তোমার রাব্ব কে? সে উত্তরে বলে : আমার রাব্ব আল্লাহ। আবার তারা প্রশ্ন
করেন : তোমার দীন কি? সে জবাবে বলে : আমার দীন হল ইসলাম। আবার
তারা প্রশ্ন করেন : যে ব্যক্তিকে তোমাদের নিকট প্রেরণ করা হয়েছিল তিনি কে?
সে উত্তর দেয় : তিনি আল্লাহর রাসূল সাল্লাল্লাহু 'আলাইহি ওয়া সাল্লাম। তারা
পুনরায় জিজ্ঞেস করেন : তুমি কিরূপে জেনেছ? সে জবাব দেয় : আমি আল্লাহর
কিতাব পড়ে এবং ওর উপর ঈমান এনেছি এবং ওটিকে সত্য বলে জেনেছি। ঐ
সময় আকাশ থেকে একজন আহ্বানকারী ডাক দিয়ে বলেন: আমার বান্দা সত্য
বলেছে। সুতরাং তার জন্য জান্নাতী বিছানা বিছিয়ে দাও, জান্নাতী পোশাক পরিয়ে
দাও এবং তার জন্য জান্নাতের একটি দরজা খুলে দাও। তখন জান্নাত থেকে
সুগন্ধী বাতাস তার কাবরে আসতে থাকে। যতদূর পর্যন্ত দৃষ্টি যায় ততদূর পর্যন্ত
তার কাবরটি প্রশস্ত করে দেয়া হয়।
অতঃপর তার কাছে একজন আলোকজ্জ্বল চেহারা বিশিষ্ট সুন্দর লোক আগমন
করে এবং তাকে বলে : তুমি খুশী হয়ে যাও। এই দিনেরই ওয়াদা তোমাকে
দেয়া হয়েছিল। সে তখন তাকে জিজ্ঞেস করে: তুমি কে? তোমার চেহারাতো
শুধু ভালই পরিলক্ষিত হচ্ছে। সে উত্তরে বলে: আমি তোমার সৎ আমল। ঐ
সময় ঐ মুসলিম ব্যক্তি বলে : হে আমার রাব্ব! সত্বরই কিয়ামাত সংঘটিত করে
দিন, সত্বরই কিয়ামাত সংঘটিত করে দিন যাতে আমি আমার পরিবারবর্গ ও ধন-
সম্পদের দিকে ফিরে যেতে পারি।
পক্ষান্তরে কাফির বান্দা যখন দুনিয়ার শেষ সময় ও আখিরাতের প্রথম সময়ে
অবস্থান করে তখন তার কাছে কালো ও কুৎসিত চেহারা বিশিষ্ট আসমানী
মালাইকা/ফিরেশতাগণ আগমন করেন এবং তাদের সাথে থাকে জাহান্নামী চট।
যতদূর পর্যন্ত দৃষ্টি যায় তত দূরে তারা তার থেকে বসে পড়েন। তারপর মালাকুল
মাউত এসে তার শিয়রে বসেন এবং বলেনঃ হে কলুষিত রূহ! আল্লাহর গযব ও
ক্রোধের দিকে চল। তার রূহ দেহের মধ্যে লুকিয়ে থাকে, যাকে অতি কষ্টে বের
করে আনা হয়, যেমন করে ভিজা কম্বল থেকে কাঁটাযুক্ত কোন কিছু ছাড়িয়ে নেয়া
হয়। তৎক্ষণাৎ চোখের পলকে মালাইকা ঐ রূহকে তার হাত হতে নিয়ে যান এবং