সূরা ১৭: ইসরা,
৫৪৫
পারা ১৫
ইবরাহীমকে (আঃ) বাইতুল মা'মূরে হেলান দেয়া অবস্থায় দেখতে পাই। বাইতুল
মা'মূরে প্রত্যহ সত্তর হাজার মালাক/ফেরেশতা গমন করে থাকেন, কিন্তু একদিন
যারা ওখানে যান তাদের পালা (rotation) কিয়ামাত পর্যন্ত আর আসবেনা।
তারপর আমাকে সিদরাতুল মুনতাহায় নিয়ে যাওয়া হয়, যেখানের পাতা ছিল
হাতীর কানের সমান এবং ফল ছিল বৃহৎ মাটির পাত্রের মত। ওটাকে আল্লাহ
তা'আলার আদেশ ঢেকে রেখেছিল। ওর সৌন্দর্যের বর্ণনা কেহই দিতে পারেনা।
অতঃপর আল্লাহ তা'আলা আমার উপর যে অহী নাযিল করার তা নাযিল
করেন। এরপর আমার উম্মাতের উপর দৈনিক পঞ্চাশ ওয়াক্ত সালাত ফার্য করা
হয়। সেখানে হতে নেমে আসার সময় মূসার (আঃ) সাথে দেখা হয়। তিনি
জিজ্ঞেস করেন : আল্লাহ তা'আলার নিকট থেকে আপনার উম্মাতের জন্য কি
হুকুম প্রাপ্ত হলেন? আমি উত্তরে বললাম : দিন রাতে পঞ্চাশ ওয়াক্ত সালাত
আদায় করতে বলা হয়েছে। মূসা (আঃ) বললেন : আপনি আপনার রবের কাছে
ফিরে যান। আপনার উম্মাত দৈনিক পঞ্চাশ ওয়াক্ত সালাত আদায় করার ক্ষমতা
রাখেনা, আপনার পূর্বে আমি বানী ইসরাঈলের লোকদেরকে দেখেছি যে তারা
কেমন ছিল। সুতরাং আমি আমার রবের কাছে ফিরে যাই এবং বললাম : হে
আমার রাব্ব! আমার উম্মাতের বোঝা কমিয়ে দিন, তারা এতটা পালন করতে
পারবেনা। সুতরাং তিনি পাঁচ ওয়াক্ত কমিয়ে দিলেন। অতঃপর আমি মূসার (আঃ)
কাছে ফিরে এলাম। মূসা (আঃ) আবার জিজ্ঞেস করলেন : আপনাকে কি বলা
হয়েছে? বললাম : আমার রাব্ব পাঁচ ওয়াক্ত কমিয়ে দিয়েছেন। এ কথা শুনে মূসা
(আঃ) বললেন : আপনি আবার আপনার রবের কাছে ফিরে যান। আপনার
উম্মাতের বোঝা কমিয়ে আনুন। এভাবে আমি আল্লাহ তা'আলা ও মূসার (আঃ)
মাঝে আসা-যাওয়া করতে থাকলাম এবং প্রতিবার পাঁচ ওয়াক্ত করে সালাতের
ওয়াক্ত কমিয়ে দেয়া হচ্ছিল। অবশেষে তিনি বললেন : 'হে মুহাম্মাদ! দিনে-রাতে
মোট পাঁচ ওয়াক্ত সালাত ফার্য করা হল এবং প্রতিটি সালাতের জন্য দশ গুণ
সাওয়াব লিপিবদ্ধ করা হবে। সুতরাং এর মোট পরিমান পঞ্চাশই থাকল। যে
ব্যক্তি কোন ভাল কাজ করার ইচ্ছা করল, অথচ তা সে করলনা তাহলে একটি
ভাল কাজের আমল তার আমলনামায় লিপিবদ্ধ করা হবে। আর যদি সে ওটা
বাস্তবায়িত করে তাহলে দশটি আমলের সাওয়াব লিপিবদ্ধ করা হবে। যদি কোন
ব্যক্তি কোন খারাপ কাজ করার ইচ্ছা করে, কিন্তু সে যদি ওটা না করে তাহলে
তার আমলনায় কোন পাপ লিপিবদ্ধ করা হবেনা। পক্ষান্তরে সে যদি খারাপ
কাজটি করেই ফেলে তাহলে তার আমলনামায় একটি পাপ লিপিবদ্ধ করা হবে।'