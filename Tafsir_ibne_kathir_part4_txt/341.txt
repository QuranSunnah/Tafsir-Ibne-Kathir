সূরা ১৪ : ইবরাহীম,
৩৪১
পারা ১৩
বাষ্প আসতে থাকে। তার কাবর এত সংকীর্ণ হয়ে যায় যে, তার দেহের এক
পাজর অপর পাজরের মধ্যে ঢুকে পড়ে। তখন খুবই জঘন্য ও ভয়ানক আকৃতির
এবং ময়লাযুক্ত খারাপ পোশাক পরিধানকারী অত্যন্ত দুর্গন্ধ বিশিষ্ট একটি লোক
তার কাছে আসে এবং বলে : এখন তুমি দুঃখিত ও চিন্তিত হয়ে যাও। এই
দিনের প্রতিশ্রুতি তোমাকে দেয়া হয়েছিল। সে তাকে জিজ্ঞেস করে: তুমি কে?
তোমার চেহারায় শুধু মন্দই পরিলক্ষিত হচ্ছে। সে উত্তর দেয়: আমি তোমার
খারাপ আমল। সে তখন প্রার্থনা করে: হে আমার রাব্ব! দয়া করে কিয়ামাত
সংঘটিত করবেননা। (আহমাদ ৪/২৮৭, আবূ দাউদ ৩/৫৪৬, নাসাঈ ৪/৭৮,
ইবন মাজাহও ১/৪৯৪)
আব্দ ইব্‌ন হুমাইদ (রহঃ) আনাস ইবন মালিক (রাঃ) হতে বর্ণনা করেন,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : বান্দাকে যখন তার কাবরে
রাখা হয় এবং তার সঙ্গীরা তাকে সমাধিস্থ করে চলে যায়, আর তাদের চলে যাবার
সময় তাদের জুতার শব্দ তার কানে আসতে থাকে এমতাবস্থায়ই দু'জন
মালাক/ফিরেশতা তার কাছে পৌঁছে যান এবং তাকে উঠিয়ে বসিয়ে জিজ্ঞেস করেন
: এই লোকটি সম্পর্কে তোমার বক্তব্য কি? সে মু'মিন হলে বলে : আমি সাক্ষ্য
দিচ্ছি যে, তিনি আল্লাহর বান্দা ও রাসূল। তখন তাকে বলা হয় : দেখ, জাহান্নামে
এটা তোমার বাসস্থান ছিল। কিন্তু আল্লাহ এটাকে পরিবর্তন করে জান্নাতের এই
বাসস্থানটি তোমাকে দান করেছেন। সে তখন দু'টি জায়গাই দেখতে পায়।
কাতাদাহ (রহঃ) বলেন: আমাদেরকে আরও বলা হয়েছে যে, তার কাবর সত্তর
হাত প্রশস্ত করে দেয়া হয় এবং কিয়ামাত পর্যন্ত তা সবুজ-শ্যামলে ভরপুর থাকে।
(আব্দ ইব্‌ন হুমাইদ ১১৭৮, মুসলিম ২৮৭০, নাসাঈ ৪/৯৭)
আবূ হুরাইরাহ (রাঃ) হতে বর্ণিত, তিনি বলেন : মৃত ব্যক্তিকে যখন কাবরে
রাখা হয় তখন তার কাছে কালো ও নীল রং বিশিষ্ট দু'জন মালাক/ফিরেশতা
আগমন করেন। একজনের নাম মুনকির এবং অপরজনের নাম নাকীর। তারা
তাকে জিজ্ঞেস করেন: এই লোকটি সম্পর্কে তুমি কি বলতে? জবাবে সে বলবে
যা সে আগেও বলত : তিনি আল্লাহর বান্দা ও রাসূল। আমি সাক্ষ্য দিচ্ছি যে,
আল্লাহ ছাড়া কেহ উপাস্য নেই এবং মুহাম্মাদ সাল্লাল্লাহু 'আলাইহি ওয়া সাল্লাম
তাঁর বান্দা ও রাসূল। এ জবাব শুনে তারা বলেন : তুমি যে এটাই বলবে তা
আমরা জানতাম। অতঃপর তার কাবর সত্তর হাত প্রশস্ত করে দেয়া হয় এবং তা
আলোকজ্জ্বল হয়ে যায়। আর তাকে বলা হয় : তুমি ঘুমিয়ে যাও। সে তখন বলে
: আমি আমার পরিবারবর্গের কাছে ফিরে গিয়ে তাদেরকে এ খবর দিতে চাই।