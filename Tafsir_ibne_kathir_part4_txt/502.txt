--- OCR Start ---
সূরা ১৬: নাহল,
৫০২
পারা ১৪
جِئْنَا بِكَ شَهِيدًا عَلَى هَؤُلَاءِ
তাদের বিষয়ে এক একজন সাক্ষী এবং তোমাকে আমি আনব সাক্ষী রূপে এদের
বিষয়ে। অর্থাৎ রাসূল সাল্লাল্লাহু 'আলাইহি ওয়া সাল্লামের উম্মাতকে সাক্ষীস্বরূপ
আনা হবে। বলা হয়েছে : স্মরণ কর ঐ বিভীষিকাময় দিনের কথা, যেদিন
তোমাকে বিশেষভাবে সম্মানিত করা হবে এবং মর্যাদার উচ্চাসনে বসানো হবে।
এ আয়াতটি ঐ আয়াতটিরই অনুরূপ যা আবদুল্লাহ ইবন মাসউদ (রাঃ) রাসূল
সাল্লাল্লাহু 'আলাইহি ওয়া সাল্লামের সামনে তিলাওয়াত করেছিলেনঃ
فَكَيْفَ إِذَا جِئْنَا مِنْ كُلِّ أُمَّةٍ بِشَهِيدٍ وَجِئْنَا بِكَ عَلَى هَؤُلَاءِ شَهِيدًا
অনন্তর তখন কি দশা হবে যখন আমি প্রত্যেক ধর্ম/সম্প্রদায় হতে সাক্ষী
আনয়ন করব এবং তোমাকেই তাদের প্রতি সাক্ষী করব? (সূরা নিসা, ৪ : ৪১)
একদা রাসূল সাল্লাল্লাহু 'আলাইহি ওয়া সাল্লাম ইবন মাসউদকে (রাঃ) সূরা নিসা
পাঠ করতে বলেন। যখন তিনি এই আয়াত পর্যন্ত পৌঁছেন তখন রাসূলুল্লাহ
সাল্লাল্লাহু 'আলাইহি ওয়া সাল্লাম তাকে বললেন : ‘থাক, যথেষ্ট হয়েছে।' ইব্‌ন
মাসউদ (রাঃ) তাঁর দিকে তাকিয়ে দেখেন যে, তাঁর চোখ অশ্রুসিক্ত হয়েছে।
(ফাতহুল বারী ৮/৯৯)
পবিত্র কুরআনে কোন কিছুই বর্ণনা করতে বাদ রাখা হয়নি
মহান আল্লাহ বলেন : وَنَزَّلْنَا عَلَيْكَ الْكِتْبَ تِبْيَانًا لِكُلِّ شَيْءٍ এটি আমার
অবতারিত কিতাব। সবকিছুই আমি তোমার সামনে বর্ণনা করেছি। সমস্ত জ্ঞান
এবং সমস্ত বিষয় এই কুরআনুল কারীমে রয়েছে। প্রত্যেক হালাল, হারাম,
প্রত্যেক উপকারী বিদ্যা, সমস্ত কল্যাণ, অতীতের খবর, আগামী দিনের
ঘটনাবলী, দীন ও দুনিয়া, উপজীবিকা, পরকাল প্রভৃতির সমস্ত যরুরী আহকাম
এবং অবস্থাবলী এর মধ্যে বিদ্যমান রয়েছে। এটি হচ্ছে অন্তরের হিদায়াত,
রাহমাত এবং সুসংবাদ।
ইমাম আওযায়ী (রহঃ) এ আয়াতের ব্যাখ্যায় বলেন যে, সুন্নাতে রাসূল
সাল্লাল্লাহু 'আলাইহি ওয়া সাল্লামকে মিলিয়ে এই কিতাবে সমস্ত কিছুর বর্ণনা
রয়েছে। (দুররুল মানসুর ৫/১৫৮) এই আয়াতের সাথে পূর্ববর্তী আয়াতের
সম্পর্ক প্রধানতঃ এই যে, হে নাবী! যিনি তোমার উপর এই কিতাবের দা'ওয়াত
ফার্য করেছেন এবং তিনি কিয়ামাতের দিন তোমাকে এই ব্যাপারে প্রশ্ন করবেন।
যেমন তিনি (আল্লাহ) বলেনঃ
--- OCR End ---