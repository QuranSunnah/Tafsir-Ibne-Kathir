--- OCR Start ---
সূরা ১২: ইউসুফ,
১৪১
পারা ১২
হয়ে সর্বদিক দিয়ে পূর্ণতায় পৌঁছে যায়, যাতে আরাববাসী একে ভালভাবে
জানতে ও বুঝতে পারে। আল্লাহ সুবহানাহু ওয়া তা'আলা স্বীয় রাসূল সাল্লাল্লাহু
'আলাইহি ওয়া সাল্লামকে বলেনঃ
نَحْنُ نَقُصُّ عَلَيْكَ أَحْسَنَ الْقَصَصِ بِمَا أَوْحَيْنَا إِلَيْكَ هُذَا الْقُرْآنَ
মাধ্যমে আমি তোমার কাছে এই কুরআনুল কারীম প্রেরণ করে উত্তম কাহিনী
বর্ণনা করি।
১২: ১-৩ আয়াত নাযিল হওয়ার উদ্দেশ্য
এই আয়াত অবতীর্ণ হওয়ার কারণ সম্পর্কে আবদুল্লাহ ইব্‌ন আব্বাস (রাঃ)
হতে বর্ণিত আছে যে, সাহাবীগণ আরয করলেন : 'হে আল্লাহর রাসূল সাল্লাল্লাহু
'আলাইহি ওয়া সাল্লাম! যদি আমাদের কাছে কোন ঘটনা বা কাহিনী বর্ণনা
করতেন (তাহলে খুবই ভাল হত)!' তখন $$নَحْনُ نَقُصُّ عَلَيْكَ أَحْسَنَ الْقَصَصِ$$
আয়াতটি অবতীর্ণ হয়। (তাবারী ১৫/৫৫২)
এখানে নিম্নের হাদীসটিও আমরা বর্ণনা করা সমীচীন মনে করছি। যাবির
ইব্‌ন আবদুল্লাহ (রাঃ) হতে বর্ণিত আছে যে, উমার ইবনুল খাত্তাব (রাঃ) নাবী
সাল্লাল্লাহু 'আলাইহি ওয়া সাল্লামের নিকট এমন একটি কিতাব নিয়ে আগমন
করেন যা তিনি কোন এক আহলে কিতাবের নিকট থেকে সংগ্রহ করেন।
অতঃপর রাসূল সাল্লাল্লাহু 'আলাইহি ওয়া সাল্লাম তাঁর কাছে তা পাঠ করে
শোনাতে শুরু করেন। বর্ণনাকারী বলেন যে, এতে তিনি রাগান্বিত হন এবং বলেন
: 'হে খাত্তাবের ছেলে! আপনি কি এ ব্যাপারে সন্দেহমুক্ত নন? এতে মগ্ন হয়ে
পথভ্রষ্ট হতে চান? যাঁর হাতে আমার প্রাণ তাঁর শপথ! আমি একে (কুরআনকে)
অত্যন্ত উজ্জ্বল ও সত্যরূপে আপনাদের নিকট এনেছি। আপনারা এই আহলে
কিতাবদেরকে কোন কথা জিজ্ঞেস করবেননা। হতে পারে যে, তারা
আপনাদেরকে কোন সঠিক ও সত্য খবর দিবে, আর আপনারা ওটাকে মিথ্যা মনে
করবেন এবং যখন কোন মিথ্যা সংবাদ দিবে তখন আপনারা ওটাকে সত্য মনে
করবেন। জেনে রাখুন! আজ যদি স্বয়ং মূসা (আঃ) জীবিত থাকতেন তাহলে
তাঁরও আমার অনুসরণ করা ছাড়া কোন উপায় থাকতনা।' (আহমাদ ৩/৩৮৭)
আবদুল্লাহ ইবন সা'বিত (রাঃ) হতে বর্ণিত আছে যে, উমার ইবনুল খাত্তাব
(রাঃ) রাসূলুল্লাহ সাল্লাল্লাহু 'আলাইহি ওয়া সাল্লামের কাছে আগমন করে বলেন :
'হে আল্লাহর রাসুল সাল্লাল্লাহু 'আলাইহি ওয়া সাল্লাম! আমি বানু কুরাইযা গোত্রের
আমার এক বন্ধুর পাশ দিয়ে গমন করছিলাম। সে আমাকে তাওরাত হতে।
--- OCR End ---