সূরা ১৬: নাহল,
৪৫১
পারা ১৪
কোন কোন পশুর ব্যাপারে তাদের ছিল অদ্ভুত কুসংস্কার। যেমন বাহিরাহ,
সাইবাহ, ওয়াসিলাহ এবং আরও অনেক নামকরণীয় পশু। তারা এসব নতুন
নতুন নামকরণ করে নতুন পন্থা আবিস্কারের মাধ্যমে নিজেদের উপর শির্ক ও
বিদ'আতী আমল চাপিয়ে নিয়েছে যে ব্যাপারে আল্লাহর তরফ থেকে কোন
প্রত্যাদেশ নাযিল করা হয়নি। এসব অন্যায় কাজের ব্যাপারে তাদের যুক্তি হল :
আল্লাহ সুবহানাহু যদি এগুলো অপছন্দ করতেন তাহলে তিনি আমাদেরকে শাস্তি
দানের মাধ্যমে এ কাজগুলোকে বন্ধ করে দিতেন অথবা আমরা যাতে তা করতে
না পারি সেই ব্যবস্থা করতেন। তাদের এ ধরণের ভ্রান্ত মতামতকে প্রত্যাখ্যান
করে আল্লাহ তা'আলা বলেনঃ
فَهَلْ عَلَى الرُّسُلِ إِلَّا الْبَلَغُ الْمُبِينُ তোমরা যা মনে করছ তা নয়,
তোমাদের এ আচরণকে আল্লাহ তা'আলা শুধু অপছন্দই করছেননা, বরং এরূপ
আচরণকারীকেও তিনি সর্বতোভাবে ধিক্কার জানাচ্ছেন এবং তোমাদের এ ধরণের
আচরণ থেকে বিরত থাকার জন্য নির্দেশ দিচ্ছেন। তারা অত্যন্ত গুরুত্বের সাথে
তোমাদেরকে এসব কাজ থেকে বিরত থাকতে বলেছে। প্রত্যেক জাতি-গোষ্ঠি
এবং প্রত্যেক যুগে আমি নাবী পাঠিয়েছি। সবাই তাদের দায়িত্ব পালন করেছে।
আমার বান্দাদের মধ্যে আমার আহকামের দা'ওয়াত তারা পুরাপুরি ও স্পষ্টভাবে
পৌঁছে দিয়েছে। সকলকেই তারা বলেছে : أَنِ اعْبُدُوا اللَّهَ وَاجْتَنِبُوا الطَّاغُوتَ
তোমরা আল্লাহর ইবাদাত কর ও তাগুতকে বর্জন কর।
সর্বপ্রথম যখন যমীনে শিকের উদ্ভব হয় তখন আল্লাহ তা'আলা নূহকে (আঃ)
নাবুওয়াত দান করে প্রেরণ করেন। আর সর্বশেষ মুহাম্মাদ সাল্লাল্লাহু 'আলাইহি
ওয়া সাল্লামকে 'খাতিমুন মুরসালীন' ও রাহমাতুললিল 'আলামীন' উপাধি দিয়ে
নাবী বানিয়ে দেন, যাঁর দা'ওয়াত ছিল যমীনের এক প্রান্ত থেকে অপর প্রান্ত পর্যন্ত
সমস্ত দানব ও মানবের জন্য। সমস্ত নাবীরই একই দা'ওয়াত ছিল। যেমন
আল্লাহ তা'আলা বলেনঃ
وَمَا أَرْسَلْنَا مِنْ قَبْلِكَ مِنْ رَّسُولٍ إِلَّا نُوحِي إِلَيْهِ أَنَّهُ لَا إِلَهَ إِلَّا أَنَا فَاعْبُدُونِ
আমি তোমার পূর্বে এমন কোন রাসূল প্রেরণ করিনি তার প্রতি এই অহী
ব্যতীত যে, আমি ছাড়া অন্য কোন মা'বুদ নেই; সুতরাং তোমরা আমারই
ইবাদাত কর। (সূরা আম্বিয়া, ২১ ঃ ২৫) অন্যত্র তিনি বলেন :