--- OCR Start ---
সূরা ১২: ইউসুফ,
১৮৯
পারা ১৩
তাকে পিতা আমাদের সাথে পাঠাননি। তাকে তিনি নিজের কাছেই রেখে
দিয়েছেন। তারই মাধ্যমে তিনি কিছুটা সান্ত্বনা লাভ করে থাকেন।' এরপর
ইউসুফ (আঃ) তাঁর ভৃত্যদের নির্দেশ দেন যে, তাদেরকে যেন সরকারী মেহমান
মনে করা হয় এবং সম্মানজনক স্থানে তাদেরকে থাকার ব্যবস্থা করা হয় ও উত্তম
খাবার খেতে দেয়া হয়।
অতঃপর তাদেরকে তাদের চাহিদা অনুযায়ী খাদ্য শস্য দেয়া হল। ইউসুফ
(আঃ) তাদেরকে বললেন : 'দেখুন! আপনাদের কথার সত্যতার প্রমাণ হিসাবে
আপনাদের যে ভাইটিকে এবার সঙ্গে আনেননি, পরবর্তী সময়ে তাকে অবশ্যই
সাথে নিয়ে আসবেন। আপনারাতো দেখতে পেয়েছেন যে, আমি আপনাদের সাথে
উত্তম ব্যবহার করেছি এবং আপনাদের সম্মান প্রদর্শনে একটুও ত্রুটি করিনি।'
এভাবে তাদের উৎসাহ প্রদানের পর আবার সাবধানও করে দেন। তিনি বলেনঃ
$$فَإِنْ لَّمْ تَأْتُونِي بِهِ فَلَا كَيْلَ لَكُمْ عِنْدِي وَلَا تَقْرَبُوْنِ$$
আপনারা আপনাদের ঐ ভাইটিকে সঙ্গে না আনেন তাহলে খাদ্যের একটি দানাও
আপনাদেরকে দেয়া হবেনা, এমনকি আপনাদেরকে আমার কাছেও আসতে
দিবনা। তাঁরা প্রতিশ্রুতি দিল এবং বললঃ
$$سَنُرَاوِدُ عَنْهُ آبَاهُ وَإِنَّا لَفْعِلُونَ$$
যে কোনভাবেই হোক, আমরা আমাদের ঐ ভাইটিকে সঙ্গে আনার চেষ্টা করব,
যাতে আমরা বাদশাহর কাছে মিথ্যাবাদী সাব্যস্ত না হই।
যখন ভাইয়েরা বিদায়ের প্রস্তুতি গ্রহণ করলেন তখন ইউসুফ (আঃ) তাঁর
ভৃত্যদেরকে নির্দেশ দিলেন যে, খাদ্য দ্রব্য গ্রহণের বিনিময় হিসাবে যে সব
আসবাবপত্র তারা এনেছে তা যেন তাদেরকে ফিরিয়ে দেয়া হয়। কিন্তু এমন
কৌশলে এটা করতে হবে যে, তারা যেন মোটেই টের না পায়। তাদের বস্তার
মধ্যে ঐ আসবাবপত্রগুলি অতি সন্তর্পণে ভরে দিতে হবে। সম্ভবতঃ এর একটি
কারণ হচ্ছে: তাঁর মনে হল যে, যে সব আসবাব তারা খাদ্য দ্রব্য গ্রহণের
বিনিময় হিসাবে এনেছে সেগুলি যদি তিনি নিয়ে নেন তাহলে তাদের বাড়ীর
অবস্থা কি হবে! আবার এটাও হতে পারে যে, তিনি পিতা ও ভাইদের নিকট
থেকে খাদ্যের বিনিময় গ্রহণ করা সমীচীন মনে করেননি।
৬৩। অতঃপর যখন তারা তাদের
$$فَلَمَّا رَجَعُوا إِلَى أَبِيهِمْ$$
--- OCR End ---