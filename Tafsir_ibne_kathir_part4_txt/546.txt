--- OCR Start ---
সূরা ১৭: ইসরা,
৫৪৬
পারা ১৫
অতঃপর আমি নিচে নেমে আসি এবং মূসার (আঃ) সাথে দেখা হলে তাকে এসব
কথা বলি। তিনি বললেন : আপনি আবার আপনার রবের কাছে ফিরে যান।
আপনার উম্মাতের বোঝা কমিয়ে আনুন। তারা কখনও এ আদেশ পালনে সক্ষম
হবেনা। কিন্তু বার বার আল্লাহর কাছে আসা-যাওয়ার পর তাঁর কাছে আরও যেতে
আমি লজ্জাবোধ করছিলাম। (আহমাদ ৩/১৪৮, মুসলিম ১/১৪৫)
আনাস (রাঃ) হতে বর্ণিত আছে যে, মি'রাজের রাতে উর্ধ্বাকাশে গমনের জন্য
বুরাকের লাগাম এবং জিন বা গদী প্রস্তুত করে রাখা ছিল। রাসূলুল্লাহ সাল্লাল্লাহু
'আলাইহি ওয়া সাল্লামের সওয়ার হওয়ার সময় সে ছটফট্ করতে থাকে। তখন
জিবরাঈল (আঃ) তাকে বলেন : তুমি এটা কি করছ? আল্লাহর শপথ! তোমার
উপর ইতোপূর্বে তাঁর চেয়ে সম্মানিত ব্যক্তি কখনও সওয়ার হয়নি। এ কথা শুনে
বুরাক সম্পূর্ণরূপে শান্ত হয়ে যায়। (তিরমিযী ৩১৩১)
ইমাম আহমাদ (রহঃ) আনাস (রাঃ) হতে বর্ণনা করেন, রাসূলুল্লাহ সাল্লাল্লাহু
'আলাইহি ওয়া সাল্লাম বলেন: যখন আমাকে আমার মহামহিমান্বিত রবের দিকে
নিয়ে যাওয়া হয় তখন এমন কতকগুলি লোকের পাশ দিয়ে যাচ্ছিলাম যাদের
তামার নখ ছিল, যা দ্বারা তারা নিজেদের মুখমন্ডল ও বুক খোঁচাচ্ছিল। আমি
জিবরাঈলকে (আঃ) জিজ্ঞেস করলাম : এরা কারা? উত্তরে তিনি বললেন : এরা
হচ্ছে ওরাই যারা লোকের গোশত ভক্ষণ করত (অর্থাৎ গীবত করত) এবং তাদের
মর্যাদাহানী করত। (আহমাদ ৩/২২৪, আবূ দাউদ ৪৮৭৮)
আনাস (রাঃ) হতে আরও বর্ণনা করেন যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : মি'রাজের রাতে আমি মূসার (আঃ) কাবরের পাশ দিয়ে
যাচ্ছিলাম, তখন তাঁকে ওখানে সালাতে দন্ডায়মান অবস্থায় দেখতে পাই।
(আহমাদ ৩/১২০, মুসলিম ২৩৭৫)
মি'রাজ সম্পর্কে মালিক ইবন সা'সা'আহ (রাঃ) হতে
আনাস ইবন মালিকের (রাঃ) বর্ণনা
আনাস ইবন মালিক (রাঃ) বলেন, মালিক ইবন সা'সা'আহ (রাঃ) তাকে
বলেন যে, রাসূলুল্লাহ সাল্লাল্লাহু 'আলাইহি ওয়া সাল্লাম তাদেরকে মি'রাজের
রাতের ভ্রমণের ঘটনা বর্ণনা করছিলেন। তিনি বলেন : রাসূলুল্লাহ সাল্লাল্লাহু
'আলাইহি ওয়া সাল্লাম শুইয়েছিলেন (কা'বা ঘরের) 'হাতীম' নামক স্থানে। অন্য
রিওয়ায়াতে আছে যে, তিনি সাখরের উপর শুইয়েছিলেন। এমন সময়
আগমনকারীরা আগমন করেন। তাদের একজন তার সঙ্গীকে বলেন: তিনজনের
--- OCR End ---