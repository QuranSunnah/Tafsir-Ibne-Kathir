--- OCR Start ---
সূরা ১৩ : রা'দ,
২৪৬
পারা ১৩
কেহই জানেনা। (১) আগামীকালের খবর আল্লাহ ছাড়া অন্য কেহ অবগত নয়।
(২) জরায়ুতে যা কিছু কমে বা বাড়ে তা একমাত্র আল্লাহই জানেন। (৩) বৃষ্টি
কখন হবে তার অবগতিও শুধুমাত্র আল্লাহরই আছে। (৪) কে কোথায় মারা যাবে
এ খবরও আল্লাহ ছাড়া কেহ জানেনা। এবং (৫) কিয়ামাত কখন সংঘটিত হবে
এ খবরও একমাত্র আল্লাহই রাখেন।' (ফাতহুল বারী ৮/২২৫)
'জরায়ুতে যা কিছু কমে' এর দ্বারা উদ্দেশ্য হচ্ছে গর্ভ পড়ে যাওয়া। আর
'জরায়ুতে যা কিছু বাড়ে' এর দ্বারা উদ্দেশ্য হচ্ছেঃ কিভাবে তা পূর্ণ হয় এ খবরও
আল্লাহ তা'আলাই রাখেন। দেখা যায় যে, কোন কোন নারী গর্ভ ধারণ করে পূর্ণ
দশ মাস। আবার কেহ ধারণ করেন নয় মাস। কারও গর্ভ বাড়ে এবং কারও
কমে। নয় মাস থেকে কমে যাওয়া এবং নয় মাস থেকে বেড়ে যাওয়া আল্লাহ
তা'আলার অবগতিতে রয়েছে। (তাবারী ১৬/৩৫৯)
কাতাদাহ (রহঃ) وَكُلُّ شَيْءٍ عِنْدَهُ بِمِقْدَارٍ আয়াত সম্পর্কে বলেন যে, এর
ভাবার্থ হচ্ছে : আল্লাহর বিধানে প্রত্যেক প্রাণীরই আয়ু, রিস্ক ইত্যাদি নির্ধারিত
রয়েছে। সহীহ হাদীসে আছে যে, নাবী সাল্লাল্লাহু 'আলাইহি ওয়া সাল্লামের এক
মেয়ে তাঁর কাছে লোক পাঠিয়ে খবর দেন যে, তাঁর এক ছেলে মৃত্যু শিয়রে
উপস্থিত। সুতরাং তিনি তাঁর অবস্থান কামনা করেন। এ খবর শুনে নাবী সাল্লাল্লাহু
'আলাইহি ওয়া সাল্লাম তাঁর মেয়ের কাছে সংবাদ পাঠান: 'আল্লাহ যা গ্রহণ করেন
তা তাঁরই এবং যা দান করেন তাও তাঁর। তাঁর কাছে প্রত্যেক বস্তুরই একটা
নির্দিষ্ট সময় রয়েছে। অতএব সে যেন ধৈর্য ধারণ করে এবং আল্লাহর কাছে
সাওয়াবের আশা রাখে।' (ফাতহুল বারী ১১/৫০২)
عَلِمُ الْغَيْبِ وَالشَّهَادَةِ الْكَبِيرُ الْمُتَعَالِ
জানেন যা তাঁর বান্দাদের থেকে গোপন রয়েছে এবং যা তাদের কাছে প্রকাশমান
আছে। তাঁর কাছে কোন কিছুই গোপন নেই। তিনি সর্বাপেক্ষা বড়। তিনি
সবচেয়ে উচ্চ।
قَدْ أَحَاطَ بِكُلِّ شَيْءٍ عِلْمًا
জ্ঞানে আল্লাহ সব কিছুকে পরিবেষ্টন করে রয়েছেন। (সূরা তালাক, ৬৫ :
১২) সমস্ত মাখলুক তাঁর কাছে বিনীত ও অবনত। এটা ইচ্ছায়ই হোক কিংবা
বাধ্য হয়েই হোক।
--- OCR End ---