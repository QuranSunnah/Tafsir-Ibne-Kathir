সূরা ১৩ঃ রা'দ,
২৫২
পারা ১৩
বজ্রপাতের সময় আল্লাহর আশ্রয় চাওয়া
সা'লিম (রহঃ) তাঁর পিতা হতে বর্ণনা করেছেন যে, রাসূলুল্লাহ সাল্লাল্লাহু
'আলাইহি ওয়া সাল্লাম যখন বজ্র ধ্বনি শুনতেন তখন নিম্নের দু'আটি পাঠ করতেনঃ
$$اللَّهُمَّ لَا تَقْتُلْنَا بِغَضَبِكَ وَلاَ تُهْلِكْنَا بِعَذَابِكَ وَعَافِنَا قَبْلَ ذَلِكَ$$
'হে আল্লাহ! আমাদেরকে আপনার গযব দ্বারা নিপাত করবেননা এবং আপনার
আযাব দ্বারা আমাদেরকে ধ্বংস করবেননা। এবং এর পূর্বেই আমাদেরকে
নিরাপত্তা দান করুন।' (আহমাদ ২/১০০, তিরমিযী ৯/৪১২, নাসাঈ ৬/২৩০,
আদাব আল মুফরাদ ১৮৭, হাকিম ৪/২৮৬)
আবদুল্লাহ ইব্‌ন যুবাইর (রাঃ) বজ্রধ্বনি শুনে কথাবার্তা বন্ধ করে দিতেন এবং
পাঠ করতেন:
$$سُبْحَانَ الَّذِي يُسَبِّحُ الرَّعْدُ بِحَمْدِهِ وَالْمَلَئِكَةُ مِنْ خِيفَتِهِ$$
'আমি ঐ আল্লাহর পবিত্রতা ঘোষণা করছি; বজ্রনির্ঘোষ ও মালাইকা সভয়ে
যাঁর সপ্রশংস মহিমা ও পবিত্রতা ঘোষণা করে থাকে।' তিনি আরও বলতেন যে,
এই শব্দে দুনিয়াবাসীর জন্য বড় ত্রাসের ব্যাপার রয়েছে। (মুআত্তা মালিক
২/৯৯২, আদাব আল মুফরাদ ৭২৪)
আবূ হুরাইরাহ (রাঃ) হতে বর্ণিত, তিনি বলেন যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন, 'তোমাদের মহামহিমান্বিত রাব্ব বলেন : 'যদি আমার বান্দারা
পূর্ণমাত্রায় আমার আনুগত্য করত তাহলে আমি অবশ্যই তাদের উপর রাত্রিকালে বৃষ্টি
বর্ষণ করতাম এবং দিনের বেলায় তাদের উপর সূর্য প্রকাশমান রাখতাম, আর বজ্রের
ধ্বনি পর্যন্ত তাদেরকে শোনাতাম না'। (আহমাদ ২/৩৫৯)
$$وَيُرْسِلُ الصَّوَاعِقَ فَيُصِيبُ بِهَا مَنْ يَشَاءُ$$
ইচ্ছা ওটা দ্বারা আঘাত করেন। এ জন্যই শেষ যুগে খুব বেশি বিজলী পতিত হবে।
এই আয়াতের শানে নুযূলে হাফিয আবুল কাসিম তিবরানী (রহঃ) ইব্‌ন
আব্বাস (রাঃ) হতে বর্ণনা করেন যে, আরবাদ ইব্‌ন কাইয়িম ইব্‌ন যুজু ইব্‌ন
যুলাইদ ইব্‌ন জাফর ইব্‌ন কুলাব এবং আমির ইব্‌ন তুফাইল ইবন মালিকের
কাহিনী বর্ণিত হয়েছে। এ লোক দু'টি আরাবের নেতৃস্থানীয় লোকদের অন্তর্ভুক্ত
ছিল। তারা মাদীনায় এসে রাসূলুল্লাহ সাল্লাল্লাহু 'আলাইহি ওয়া সাল্লামের নিকট
হাযির হয় এবং তিনি যেখানে বসতেন সেখানে এসে বসে পড়ে। আমির ইব্‌ন
তুফাইল বলল : হে মুহাম্মাদ! আমি যদি ইসলাম কবূল করি তাহলে আমাকে কী