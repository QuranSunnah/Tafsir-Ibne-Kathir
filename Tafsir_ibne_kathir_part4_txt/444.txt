--- OCR Start ---
সূরা ১৬: নাহল,
888
পারা ১৪
مَا كُنَّا نَعْمَلُ مِنْ سُوْءٍ আমরা কোন মন্দ কাজ করতামনা। কিয়ামাতের
দিনও আল্লাহর সামনে তারা শপথ করে বলবে:
وَاللَّهِ رَبِّنَا مَا كُنَّا مُشْرِكِينَ
আল্লাহর শপথ, হে আমাদের রাব্ব! আমরা মুশরিক ছিলামনা। (সূরা
আন'আম, ৬: ২৩)
يَوْمَ يَبْعَثُهُمُ اللهُ جَمِيعًا فَيَحْلِفُوْنَ لَهُ كَمَا يَحْلِفُوْنَ لَكُمْ
যেদিন আল্লাহ পুনরুত্থিত করবেন তাদের সকলকে, তখন তারা তাঁর
(আল্লাহর) নিকট সেরূপ শপথ করবে যেরূপ শপথ তোমাদের নিকট করে। (সূরা
মুজাদালাহ, ৫৮: ১৮) যেমন দুনিয়ায় তারা জনগণের সামনে শপথ করে করে
বলত যে, তারা মুশরিক নয়। উত্তরে তাদেরকে বলা হবেঃ
بَلَى إِنَّ اللَّهَ عَلِيمٌ بِمَا كُنْتُمْ تَعْمَلُوْنَ. فَادْخُلُوا أَبْوَابَ جَهَنَّمَ
خُلِدِينَ فِيهَا فَلَبِئْسَ مَثْوَى الْمُتَكَبِرِينَ
হ্যাঁ, তোমরা যা করতে সেই বিষয়ে আল্লাহ সবিশেষ অবহিত। সুতরাং
তোমরা দ্বারগুলি দিয়ে জাহান্নামে প্রবেশ কর, সেখানে স্থায়ী হওয়ার জন্য; দেখ,
অহংকারীদের আবাসস্থল কত নিকৃষ্ট! (সূরা নাহল, ১৬ : ২৮-২৯)
সেখানকার জায়গা খারাপ, খুব খারাপ। সেখানে আছে শুধুমাত্র লাঞ্ছনা ও
অপমান। এটা হচ্ছে ঐ লোকদের প্রতিফল যারা গর্বভরে আল্লাহর আয়াতসমূহ
হতে মুখ ফিরিয়ে নেয় এবং তাঁর রাসূলদের আনুগত্য স্বীকার করেনা। মৃত্যুর
সাথে সাথেই তাদের রূহ জাহান্নামের সাথে সম্পর্কযুক্ত হয়ে যায় এবং কাবরে
তাদের দেহের উপর জাহান্নামের প্রখরতা ও ওর আক্রমন আসতে থাকে।
কিয়ামাতের দিন তাদের আত্মাগুলি তাদের দেহগুলির সাথে মিলিত হয়ে
জাহান্নামের আগুনে নিক্ষিপ্ত হবে। সেখানে আর মৃত্যুও হবেনা এবং তাদের শাস্তি
ও হালকা করা হবেনা। যেমন আল্লাহ তা'আলা বলেনঃ
لَا يُقْضَى عَلَيْهِمْ فَيَمُوتُوا وَلَا يُخَفَّفُ عَنْهُمْ مِّنْ عَذَابِهَا
তাদের মৃত্যুর আদেশ দেয়া হবেনা যে, তারা মরবে এবং তাদের জন্য
জাহান্নামের শাস্তিও লাঘব করা হবেনা। (সূরা ফাতির, ৩৫ : ৩৬)
--- OCR End ---