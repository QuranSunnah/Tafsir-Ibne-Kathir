সূরা ১৪ : ইবরাহীম,
৩১০
পারা ১৩
'তারা তাদের মুখের উপর হাত রাখল' এর অর্থ
আল্লাহ সুবহানাহু ওয়া তা'আলা বলেন, فَرَدُّوا أَيْدِيَهُمْ فِي أَفْوَاهِهِمْ )তারা
তাদের হাত তাদের মুখে স্থাপন করত এবং বলত) বর্ণিত আছে যে, তারা রাসূল
সাল্লাল্লাহু 'আলাইহি ওয়া সাল্লামের মুখের দিকে ইঙ্গিত করে বলেছিল যে, তিনি
যেন মহান আল্লাহর বাণী তাদের কাছে প্রচার করা বন্ধ করেন। আর এক অর্থ
এটাও হতে পারে যে, তারা তাদের নিজেদের হাত নিজেদের মুখের উপর রেখে
রাসূল সাল্লাল্লাহু 'আলাইহি ওয়া সাল্লামের দা'ওয়াতকে অস্বীকার করে। এও অর্থ
হতে পারে যে, তারা রাসূলদের কথার জবাব না দিয়ে নীরবতা অবলম্বন করে
এবং প্রতিশোধ স্পৃহায় অঙ্গুলীগুলি মুখে দিয়ে কামড়াতে থাকে।
মুজাহিদ (রহঃ), মুহাম্মাদ ইব্‌ন কা'ব (রহঃ) এবং কাতাদাহ (রহঃ) বলেন
যে, তারা নাবীদেরকে মিথ্যাবাদী বলে আখ্যায়িত করত এবং তাদের মুখের
দ্বারাও তাঁদের প্রচারের প্রতিবাদ করত। (তাবারী ১৬/৫৩৪) আমি (ইন্ন কাসীর)
বলি যে, মুজাহিদের (রহঃ) এই তাফসীরের সমর্থন পাওয়া যায় পরবর্তী আয়াত
وَقَالُوا إِنَّا كَفَرْنَا بِمَا أُرْسِلْتُمْ بِهِ وَ إِنَّا لَفِي شَكٍّ مِّمَّا تَدْعُونَنَا إِلَيْهِ مُرِيبٍ
এবং বলত : যা নিয়ে তোমরা প্রেরিত হয়েছ তা আমরা প্রত্যাখ্যান করি এবং
আমরা অবশ্যই বিভ্রান্তিকর সন্দেহ পোষণ করি সেই বিষয়ে, যার প্রতি তোমরা
আমাদেরকে আহ্বান করছ। আল আউফী (রহঃ) বর্ণনা করেন যে, ইব্‌ন আব্বাস
(রাঃ) বলেন যে, তারা রাসূল সাল্লাল্লাহু 'আলাইহি ওয়া সাল্লামকে মিথ্যা প্রতিপন্ন
করে এবং মুখে হাত দিয়ে তাঁর আহ্বানে সাড়া দিতে অস্বীকার করে। এক
আয়াতে মুনাফিকদের সম্পর্কে আল্লাহ তা'আলা বলেনঃ
وَإِذَا خَلَوْا عَضُّوا عَلَيْكُمُ الْأَنَامِلَ مِنَ الْغَيْظِ
এবং যখন তোমাদের হতে পৃথক হয়ে যায় তখন তোমাদের প্রতি আক্রোশে
আঙ্গুলের অগ্রভাগসমূহ দংশন করে। (সূরা আলে ইমরান, ৩ : ১১৯) এই অর্থও
হবে যে, আল্লাহর কালাম শুনে বিস্মিত হয়ে তারা তাদের হাতগুলি তাদের মুখে
পুরে দেয় এবং বলেঃ
وَقَالُوا إِنَّا كَفَرْنَا بِمَا أُرْسِلْتُمْ بِهِ আমরাতো তোমার রিসালাত অস্বীকারকারী,
আমরা তোমাকে সত্যবাদী মনে করিনা, বরং আমরা ভীষন সন্দেহের মধ্যে রয়েছি।