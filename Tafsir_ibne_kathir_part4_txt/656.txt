সূরা ১৭: ইসরা,
৬৫৬
পারা ১৫
অস্বীকার করবেন এবং তারা প্রত্যেকে বলবেন : আমি এটা করতে সক্ষম হবনা।
শেষ পর্যন্ত তারা মুহাম্মাদ সাল্লাল্লাহু 'আলাইহি ওয়া সাল্লামের কাছে সুপারিশের
জন্য আসবে। তিনি সম্মত হবেন, যেমন বিস্তারিতভাবে বর্ণিত হাদীসসমূহে
আসছে ইনশাআল্লাহ।
যাদেরকে জাহান্নামে নিয়ে যাওয়ার হুকুম হবে তাদের ব্যাপারে তিনি সুপারিশ
করবেন। অতঃপর তাদেরকে তাঁর সুপারিশের কারণে ফিরিয়ে আনা হবে। সর্বপ্রথম
তাঁর উম্মাতেরই ফাইসালা করা হবে। তিনিই নিজের উম্মাতসহ সর্বপ্রথম
পুলসিরাত পার হবেন। জান্নাতে নিয়ে যাওয়ার জন্য তিনিই প্রথম সুপারিশকারী,
যেমন এটা সহীহ মুসলিমের হাদীস দ্বারা প্রমাণিত। (মুসলিম ১/১৮২)
সূর বা শিঙ্গার ফুৎকার দেয়ার হাদীসে আছে যে, মু'মিনরা তাঁরই সুপারিশের
মাধ্যমে জান্নাতে যাবে। সর্বপ্রথম তিনিই জান্নাতে যাবেন এবং তাঁর উম্মাত
অন্যান্য উম্মাতের পূর্বে জান্নাতে যাবে। তাঁর শাফাআতের কারণে যোগ্যতা না
থাকা সত্ত্বেও নিম্ন স্তরের জান্নাতীরা উচ্চ স্তরের জান্নাত লাভ করবেন। 'ওয়াসীলা'
এর অধিকারী তিনিই হবেন, যা জান্নাতের সর্বোচ্চ মানযিল। এটা তিনি ছাড়া আর
কেহই লাভ করবেনা। এটা সঠিক কথা যে, আল্লাহ তা'আলার নির্দেশক্রমে
মুসলিম পাপীদের জন্য মালাইকা, নাবীগণ এবং মু'মিন বান্দাগণ শাফাআত
করবেন। কিন্তু রাসূলুল্লাহ সাল্লাল্লাহু 'আলাইহি ওয়া সাল্লামের মত অন্য কেহ এত
বেশী লোকের শাফাআত করতে সক্ষম হবেননা এবং তাদের সংখ্যা কত হবে তা
আল্লাহ তা'আলাই ভাল জানেন। এ ব্যাপারে তাঁর সমকক্ষ আর কেহ হবেনা।
(তাবারানী ৩৬)
কিতাবুস্ সীরাতের শেষাংশে বাবুল খাসায়েসে বিস্তারিতভাবে আমি (ইন্ন
কাসীর) এটি বর্ণনা করেছি। সমস্ত প্রশংসা আল্লাহর। এখন মাকামে মাহমূদের
ব্যাপারে যে হাদীসসমূহ রয়েছে সেগুলি বর্ণনা করা হচ্ছে। আল্লাহ তা'আলা
আমাদের সাহায্য করুন!
সহীহ বুখারীতে বর্ণিত আছে যে, ইবন উমার (রাঃ) বলেছেন : 'কিয়ামাতের
দিন মানুষ হাঁটুর ভরে পড়ে থাকবে। প্রত্যেক উম্মাত তাদের নাবীর পিছনে
থাকবে। তারা বলবে : 'হে অমুক! আমাদের জন্য সুপারিশ করুন! শেষ পর্যন্ত
শাফাআতের দায়িত্ব মুহাম্মাদ সাল্লাল্লাহু 'আলাইহি ওয়া সাল্লামের উপর অর্পিত
হবে। সুতরাং এটা হচ্ছে ঐ দিন যে দিন আল্লাহ তা'আলা তাঁকে মাকামে
মাহমূদে প্রতিষ্ঠিত করবেন।' (ফাতহুল বারী ৮/২৫১)