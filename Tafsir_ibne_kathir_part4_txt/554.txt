সূরা ১৭: ইসরা,
৫৫৪
পারা ১৫
সালামাহ (রাঃ) বলেন যে, ঐ সময় থেকেই তাঁর উপাধি হয় সিদ্দীক (সত্যিকারের
বিশ্বাসী)। (দালায়িলুল নুবুওয়াহ ২/৩৫৯)
মি'রাজ সম্পর্কে আবদুল্লাহ ইব্‌ন আব্বাসের (রাঃ) বর্ণনা
ইমাম আহমাদ (রহঃ) বর্ণনা করেন, ইব্‌ন আব্বাস (রাঃ) বলেন: রাসূলুল্লাহ
সাল্লাল্লাহু 'আলাইহি ওয়া সাল্লাম মি'রাজের রাতে যখন জান্নাতে পৌঁছেন তখন
এক দিক হতে পায়ের আওয়াজ শোনা যাচ্ছিল। তিনি জিজ্ঞেস করেন : হে
জিবরাঈল (আঃ)! ইহা কি? জিবরাঈল (আঃ) বলেনঃ ইনি হচ্ছেন মুআযয্যিন
বিলাল (রাঃ)। রাসূলুল্লাহ সাল্লাল্লাহু 'আলাইহি ওয়া সাল্লাম মি'রাজ হতে ফিরে
এসে বলেন: বিলাল তুমি মুক্তি পেয়ে গেছ! আমি এরূপ এরূপ দেখেছি।
তাতে আরও বর্ণিত রয়েছে যে, মূসার (আঃ) সাথে তাঁর সাক্ষাত হয়। মূসা
(আঃ) বললেন : উম্মী নাবীর আগমন শুভ হোক। মূসা (আঃ) ছিলেন গোধূম
বর্ণের দীর্ঘ অবয়ব বিশিষ্ট লোক। তাঁর মাথার চুল ছিল কান পর্যন্ত অথবা কান
হতে কিছুটা উপরে। তিনি জিজ্ঞেস করলেন : ইনি কে হে জিবরাঈল? উত্তরে
জিবরাঈল (আঃ) বললেন : ইনি হচ্ছেন মূসা (আঃ)। অতঃপর যেতে যেতে এক
স্থানে অতি মর্যাদা সম্পন্ন এক বয়স্ক ব্যক্তিত্বের সাথে তাঁর সাক্ষাত হয়। আমরা
তাকে অভ্যর্থনা জানালাম এবং সালাম দিলাম। তিনি জিজ্ঞেস করলেন: হে
জিবরাঈল! ইনি কে? জিবরাঈল (আঃ) বললেন : ইনি আপনার পিতা ইবরাহীম!
অতঃপর জাহান্নাম পরিদর্শনের সময় তিনি কতকগুলি লোককে দেখতে পান যারা
পচা মৃতদেহ ভক্ষণ করছে। তিনি জিজ্ঞেস করলেন : হে জিবরাঈল (আঃ)! এরা
কারা? জিবরাঈল (আঃ) উত্তরে বললেন: এরা তারা যারা লোকদের মাংস ভক্ষণ
করত অর্থাৎ গীবত করত। সেখানেই তিনি একটি লোককে দেখতে পেলেন যে
দেখতে আগুনের মত লাল ছিল এবং চোখ ছিল বাকা ও টেরা। তিনি প্রশ্ন
করলেন : এ কে? উত্তরে জিবরাঈল (আঃ) বললেন : এ হচ্ছে ঐ ব্যক্তি যে
সালিহর (আঃ) উষ্ট্রীকে হত্যা করেছিল। রাসূল সাল্লাল্লাহু 'আলাইহি ওয়া সাল্লাম
মাসজিদুল আকসায় ফিরে এসে দুই রাক'আত সালাত আদায় করেন এবং
অন্যান্য নাবীগণও তাঁর সাথে সালাত আদায় করেন। সালাত আদায় করা শেষে
তাঁর দুই হাতে দু'টি বাটি দেয়া হয়। ওর একটিতে ছিল দুধ এবং অপরটিতে ছিল
মধু। তিনি দুধের বাটি থেকে পান করেন। যে বাটি বহন করে নিয়ে এসেছিল সে
বলল: আপনি ফিতরাতকে পছন্দ করেছেন। (আহমাদ ১/২৫৭) এ হাদীসটির
বর্ণনাও সহীহ, তবে তারা (ইমাম বুখারী ও ইমাম মুসলিম) এটি তাদের গ্রন্থে
লিপিবদ্ধ করেননি।