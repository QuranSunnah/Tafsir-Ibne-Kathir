সূরা ১৭: ইসরা,
৬০৩
পারা ১৫
করেছে কিংবা দীন হতে ফিরে গিয়ে জামা'আতকে পরিত্যাগ করেছে। (ফাতহুল
বারী ১২/২০৯, মুসলিম ৩/১৩০২)
সুনানের হাদীসে রয়েছে যে, সারা দুনিয়া ধ্বংস হয়ে যাওয়া থেকে আল্লাহ
তা'আলার নিকট একজন মু'মিনকে হত্যা করা অনেক বড় অপরাধ। (তিরমিযী
৪/২৫৬, নাসাঈ ৭/৮২, ইব্‌ন মাজাহ ২/৮৭৪)
PING CO وَ مَنْ قُتِلَ مَظْلُومًا فَقَدْ جَعَلْنَا لِوَلِيِّهِ سُلْطنًا
অন্যায়ভাবে নিহত হয় তাহলে আল্লাহ তা'আলা তার উত্তরাধিকারীদেরকে
হত্যাকারীর উপর অধিকার দান করেছেন। তার উপর কিসাস (হত্যার বিনিময়ে
হত্যা) লওয়া বা রক্তপণ গ্রহণ করা অথবা সম্পূর্ণরূপে ক্ষমা করে দেয়া তাদের
ইখতিয়ারে রয়েছে।
একটি বিস্ময়কর ব্যাপার এই যে, কুরআনের বিশেষজ্ঞ এবং দীনী জ্ঞানের
সাগর ইব্‌ন আব্বাস (রাঃ) এই আয়াতের হুকুমকে সাধারণ হিসাবে ধরে নিয়ে
মুআবিয়ার (রাঃ) রাজত্বের উপর এটাকে দলীল হিসাবে গ্রহণ করেছেন যে, তিনি
শাসনকার্যের দায়িত্ব প্রাপ্ত হবেন। কেননা উসমানের (রাঃ) ওয়ালী তিনিই
ছিলেন। আর উসমান (রাঃ) শেষ পর্যায়ে যুল্মের সাথে শহীদ হয়েছিলেন।
মুআবিয়া (রাঃ) আলীর (রাঃ) নিকট আবেদন জানিয়েছিলেন যে, উসমানের (রাঃ)
হত্যাকারীদের উপর যেন কিসাস নেয়া হয়। কেননা মুআবিয়াও (রাঃ) উমাইয়া
বংশীয় ছিলেন। আলী (রাঃ) এ ব্যাপারে কিছুটা শিথিলতা করছিলেন। এদিকে
তিনি মুআবিয়ার (রাঃ) নিকট আবেদন করেছিলেন যে, তিনি যেন সিরিয়াকে তার
হাতে অর্পণ করেন। মুআবিয়া (রাঃ) আলীকে (রাঃ) পরিস্কার ভাষায় বলে
দিয়েছিলেন : 'যে পর্যন্ত না আপনি উসমানের (রাঃ) হত্যাকারীদেরকে আমার
হাতে সমর্পণ করবেন, ততদিন আমি সিরিয়াকে আপনার শাসনাধীন করবনা।'
সুতরাং তিনি সমস্ত সিরিয়াবাসীসহ আলীর (রাঃ) হাতে বাইআত গ্রহণ করতে
অস্বীকার করেন। এর ফলে দীর্ঘমেয়াদী কলহ শুরু হয় এবং মুআবিয়া (রাঃ)
সিরিয়ার শাসনকর্তা হয়ে যান। এরপর মহান আল্লাহ বলেনঃ
فَلَا يُسْرِفُ فِي الْقَتْلِ ওয়ারিসদের জন্য এটা উচিত নয় যে, হত্যার বদলে
হত্যার ব্যাপারে তারা সীমা লংঘন করে। যেমন তার মৃতদেহকে নাক, কান কেটে
বিকৃত করা অথবা হত্যাকারী ছাড়া অন্যের উপর প্রতিশোধ গ্রহণ করা ইত্যাদি।
শারীয়াতে নিহত ব্যক্তির ওয়ারিসকে অধিকার ও ক্ষমা প্রদানের দিক দিয়ে
সর্বপ্রকার সাহায্য দান করা হয়েছে।