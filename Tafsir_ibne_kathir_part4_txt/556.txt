--- OCR Start ---
সূরা ১৭: ইসরা,
৫৫৬
পারা ১৫
فَلَا تَكُنْ فِي مِرْيَةٍ مِّنْ لِقَابِهِ وَجَعَلْتُهُ هُدًى لِبَنِي إِسْرَاعِيلَ
অতএব তুমি তার সাক্ষাত সম্বন্ধে সন্দেহ করনা। (সূরা সাজদাহ, ৩২ : ২৩)
কাতাদাহ (রহঃ) উপরোক্ত আয়াতের ব্যাখ্যায় বলেন যে, রাসূল সাল্লাল্লাহু
'আলাইহি ওয়া সাল্লামের সাথে মূসার (আঃ) যে সাক্ষাত হয়েছে তা'ই বলা
হয়েছে। যেমন এর পরের আয়াতাংশেই বলা হয়েছেঃ
وَجَعَلْتُهُ هُدًى لِبَنِي إِسْرَاعِيلَ
আমি তাকে বানী ইসরাঈলের জন্য পথ নির্দেশক করেছিলাম। (সূরা
সাজদাহ, ৩২ : ২৩) অর্থাৎ বানী ইসরাঈলের জন্য আল্লাহ তা'আলা মূসাকে
(আঃ) দিক নির্দেশনাসহ পাঠিয়েছিলেন। (দালায়িলুন নুবুওয়াহ ২/৩৮৬) ইমাম
মুসলিম (রহঃ) এ উক্তিটি তার সহীহ গ্রন্থে লিপিবদ্ধ করেছেন। এছাড়া ইমাম
বুখারী (রহঃ) এবং ইমাম মুসলিম (রহঃ) কাতাদাহ (রহঃ) থেকে একটি নাতিদীর্ঘ
বর্ণনাও পেশ করেছেন। (বুখারী ৩২৩৯, মুসলিম ১৬৫)
অন্য একটি রিওয়ায়াতে আছে যে, ইব্‌ন আব্বাস (রাঃ) বলেন, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন: মি'রাজের রাতের পর সকালে আমার
দৃঢ় বিশ্বাস হল যে, জনগণের সামনে এ ঘটনা বর্ণনা করলে তারা আমাকে
মিথ্যাবাদী বলবে। সুতরাং তিনি দুঃখিত মনে অন্যদের থেকে পৃথক হয়ে এক
প্রান্তে বসে পড়লেন। ঐ সময় আল্লাহর শত্রু আবূ জাহল সেখান দিয়ে যাচ্ছিল।
তাঁকে দেখে সে তাঁর পাশেই বসে পড়ল এবং উপহাস করে বলল : নতুন কোন
খবর আছে কি? রাসূলুল্লাহ সাল্লাল্লাহু 'আলাইহি ওয়া সাল্লাম উত্তরে বললেন : হ্যাঁ
আছে। আবূ জাহল তা জানতে চাইল। তিনি বললেন : আজ রাতে আমাকে ভ্রমণ
করানো হয়েছে। সে প্রশ্ন করল : কোথায়? তিনি বললেন : বাইতুল মুকাদ্দাস।
সে জিজ্ঞেস করল : আবার এখন এখানে আমাদের মাঝে বিদ্যমানও রয়েছ?
তিনি উত্তর দিলেন: হ্যাঁ। তখন ঐ কষ্টদায়ক ব্যক্তি মনে মনে বলল: এখনই
একে মিথ্যাবাদী বলে দেয়া ঠিক হবেনা। তাহলে হয়ত জনসমাবেশে, সে যে এ
কথা বলেছে তা স্বীকারই করবেনা। তাই সে তাঁকে জিজ্ঞেস করল : আমি যদি
জনগণকে একত্রিত করি তাহলে তুমি সবার সামনেও কি এ কথাই বলবে?
জবাবে তিনি বললেন : হ্যাঁ অবশ্যই। তৎক্ষণাৎ আবূ জাহল উচ্চস্বরে ডাক দিয়ে
বলল: হে বানু কা'ব ইব্‌ন লু'আই! তোমরা এসে পড়। সবাই তখন দৌড়ে এসে
তার পাশে বসে পড়ল। ঐ অভিশপ্ত ব্যক্তি (আবূ জাহল) তখন তাকে বললঃ
এখন তুমি ঐ কথা বর্ণনা কর যে কথা আমার কাছে বর্ণনা করছিলে। তখন
--- OCR End ---