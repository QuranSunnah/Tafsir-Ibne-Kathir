--- OCR Start ---
সূরা ১৩ : রা'দ,
২৭৫
পারা ১৩
'তৃবা' শব্দের অর্থ
আল্লাহ তা'আলা বলেন : الَّذِينَ آمَنُوا وَعَمِلُوا الصَّلِحْتِ طُوبَى لَهُمْ وَحُسْنُ مَابِ
(যারা ঈমান আনে ও সৎ কাজ করে, কল্যাণ ও শুভ পরিণাম তাদেরই) আলী
ইব্‌ন আবী তালহা (রহঃ) বলেন, ইব্‌ন আব্বাস (রাঃ) বলেছেন যে, 'তৃবা' শব্দের
অর্থ হচ্ছে আনন্দ এবং চোখের প্রশান্তি। (তাবারী ১৬/৪৩৫) ইকরিমাহ (রহঃ)
বলেন যে, طوبی (তৃবা) শব্দের অর্থ হচ্ছে 'তারা যা অর্জন করেছে তা কতইনা
উত্তম!' যাহহাক (রহঃ) বলেন, এর অর্থ হচ্ছে 'তাদের জন্য আনন্দ।' এ ছাড়া
ইবরাহীম নাখঈ (রহঃ) বলেছেন যে, তৃবা শব্দের অর্থ হচ্ছে তাদের জন্য
তুলনামূলক ভাল। (বাগাবী ৩/১৮) কাতাদাহ (রহঃ) বলেন যে, এটি একটি
আরাবী শব্দ যার অর্থ হচ্ছে 'তোমরা ভাল জিনিস অর্জন করেছ'। (তাবারী
১৬/৪৩৫) অন্য বর্ণনায় কাতাদাহ (রহঃ) বলেন যে, طُوبَى এর অর্থ হচ্ছে তাদের
জন্য এটি অতি উত্তম। (তাবারী ১৬/৪৩৫)
ইমাম আহমাদ (রহঃ) আবূ সাঈদ খুদরী (রাঃ) হতে বর্ণনা করেন, একটি লোক
রাসূলুল্লাহ সাল্লাল্লাহু 'আলাইহি ওয়া সাল্লামকে বলে ঃ 'হে আল্লাহর রাসূল সাল্লাল্লাহু
'আলাইহি ওয়া সাল্লাম! যে আপনাকে দেখেছে এবং আপনার উপর ঈমান এনেছে
তাকে মুবারাকবাদ (তৃবা)।' তার এ কথা শুনে রাসূলুল্লাহ সাল্লাল্লাহু 'আলাইহি ওয়া
সাল্লাম বলেন: 'হ্যাঁ, তাকে মুবারাকবাদতো বটেই, তবে দ্বিগুণ মুবারাকবাদ (তৃবা)
ঐ ব্যক্তিকে যে আমাকে দেখেনি, অথচ আমার উপর ঈমান এনেছে।
একটি লোক জিজ্ঞেস করল : 'তৃবা কি?' রাসূলুল্লাহ সাল্লাল্লাহু 'আলাইহি ওয়া
সাল্লাম উত্তরে বললেন : 'তৃবা হচ্ছে একটি জান্নাতী গাছ যা একশ' বছরের পথ
পর্যন্ত ছড়িয়ে রয়েছে। জান্নাতীদের পোশাক ওরই বাকল থেকে বের হয়ে থাকে।'
(আহমাদ ৩/৭১)
সাহল ইবন সা'দ (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : 'জান্নাতের মধ্যে এমন একটি গাছ রয়েছে যে, সওয়ারী একশ'
বছর পর্যন্ত ওর ছায়ায় চলতে থাকবে তবুও তা শেষ হবেনা।' অন্য রিওয়ায়াতে
নূমান ইব্‌ন আবী আইয়াশ আল যুরাকী (রহঃ) যোগ করেন যে, আবূ সাঈদ খুদরী
(রাঃ) বর্ণনা করেছেন, রাসূল সাল্লাল্লাহু 'আলাইহি ওয়া সাল্লাম বলেছেন : ঐ
গাছের ছায়া যদি দ্রুত গতি সম্পন্ন অশ্বারোহী এক শত বছর ধরে চলতে থাকে
তবুও ছায়া অতিক্রম করা সম্ভব হবেনা। (বুখারী ৬৫৫২, মুসলিম ২৮২৭)
--- OCR End ---