সূরা ১৬: নাহল,
৪৭০
পারা ১৪
পৌঁছে থাকে। এই লোকদের ফাইসালা ও বন্টন নীতি কতই না নিকৃষ্ট! (সূরা
আন'আম, ৬ : ১৩৬) অর্থাৎ তারা আল্লাহর সাথে সাথে তাদের দেব-দেবীর জন্যও
একটি অংশ নির্ধারণ করে এবং তারা আল্লাহর পরিবর্তে তাদের দেব-দেবীদের
অগ্রাধিকার দেয়। তাই আল্লাহ সুবহানাহু তা'আলা তাঁর মহানত্বের দোহাই দিয়ে
বলছেন যে, তাদের ঐ ভ্রান্ত ধারণা এবং দীনের বিকৃতি করার জন্য প্রশ্ন করা হবে।
এই লোকদেরকে অবশ্যই এর জবাবদিহি করতে হবে। তাদের এই মিথ্যারোপের
প্রতিফল অবশ্যই তারা পাবে এবং তা হবে জাহান্নামের আগুন ।
এরপর তাদের দ্বিতীয় অন্যায় ও বোকামীর বর্ণনা দেয়া হচ্ছে যে, আল্লাহ
তা'আলার নৈকট্য লাভকারী মালাইকা হচ্ছেন তাদের মতে আল্লাহর কন্যা
(নাউযুবিল্লাহি মিন যালিক)। এই ভুলতো তারা করেই, তদুপরি মুশরিকরা তাদের
ইবাদাতও করে। এটা ভুলের উপর ভুল। এখানে তারা কয়েকটি অপরাধ করল।
(১) তারা আল্লাহর সন্তান সাব্যস্ত করল, অথচ তিনি তা থেকে সম্পূর্ণরূপে
পবিত্র। (২) সন্তানের মধ্যে আবার ঐ সন্তান আল্লাহর জন্য নির্ধারণ করল যা
তারা নিজেদের জন্যও পছন্দ করেনা, অর্থাৎ কন্যা সন্তান।
الَكُمُ الذَّكَرُ وَلَهُ الْأُنْثَى . تِلْكَ إِذَا قِسْمَةٌ ضِيُزَى
তাহলে কি পুত্র-সন্তান তোমাদের জন্য এবং কন্যা-সন্তান আল্লাহর জন্য? এ
ধরণের বন্টনতো অসঙ্গত। (সূরা নাজম, ৫৩: ২১-২২)
আল্লাহ তা'আলা বলেন : وَيَجْعَلُونَ لِلَّهِ الْبَنَاتِ سُبْحَانَهُ তারা নির্ধারণ করে
আল্লাহর জন্য কন্যা সন্তান। তিনি পবিত্র মহিমান্বিত । আল্লাহ সুবহানাহু তাদের এ
দাবী হতে পবিত্র এবং তারা যা আরোপ করে তা থেকে তিনি অনেক উর্ধ্বে।
অন্যত্র আল্লাহ তা'আলা বলেন:
أَلَا إِنَّهُمْ مِّنْ إِفْكِهِمْ لَيَقُوْلُوْنَ . وَلَدَ اللَّهُ وَ إِنَّهُمْ لَكَذِبُونَ. أَصْطَفَى
الْبَنَاتِ عَلَى الْبَنِينَ . مَا لَكُمْ كَيْفَ تَحْكُمُونَ
দেখ তারা মনগড়া কথা বলে যে, আল্লাহ সন্তান জন্ম দিয়েছেন। তারা
নিশ্চয়ই মিথ্যাবাদী। তিনি কি পুত্র সন্তানের পরিবর্তে কন্যা সন্তান পছন্দ
করতেন? তোমাদের কি হয়েছে, তোমরা কি রূপ বিচার কর? (সূরা সাফফাত,
৩৭: ১৫১-১৫৪)