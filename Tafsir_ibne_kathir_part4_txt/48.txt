তাফসীর ইবন কাসীর
৪৮
১২-১৩ খন্ড
বলছেন: 'হে নাবী! তুমি হতোদ্যম হয়োনা এবং দা'ওয়াতের কাজ থেকে বিরত
থেকনা। তাদেরকে সত্যের প্রতি আহ্বান করতে মোটেই অবহেলা করনা। রাত-
দিন তাদেরকে সত্যের পথে আহ্বান করতে থাক। আল্লাহ তা'আলা বলেনঃ
وَلَقَدْ نَعْلَمُ أَنَّكَ يَضِيقُ صَدْرُكَ بِمَا يَقُولُونَ
আমি জানি যে, তারা যা বলে তাতে তোমার অন্তর সংকুচিত হয়। (সূরা হিজর,
১৫ : ৯৭) তাদের কথার প্রতি মোটেই ভ্রুক্ষেপ করনা। এরূপ যেন না হয় যে, তুমি
কোন একটি কথা বলা বাদ দিবে কিংবা তারা তোমার কথা মানে না বলে চুপচাপ
বসে থাকবে। আমি জানি যে, তারা তোমাকে উপহাস করছে। তবে জেনে রেখ যে,
তোমার পূর্ববর্তী নাবীদেরকেও উপহাস করা হয়েছিল, অবিশ্বাস করা হয়েছিল এবং
ধমকানো হয়েছিল। কিন্তু তারা ধৈর্য ধারণ করে দা'ওয়াতের কাজে অটল ও স্থির
থেকে ছিল। শেষ পর্যন্ত তাদের কাছে আল্লাহর সাহায্য এসে গিয়েছিল।'
কুরআন মু'জিযা হওয়ার ব্যাপারে একটি উদাহরণ
এরপর আল্লাহ তা'আলা কুরআনুল হাকীমের মু'জিযা বর্ণনা করতে গিয়ে
বলেন যে, এই কুরআনের মত কিতাব আনাতো দূরের কথা, এর মত দশটি সূরা,
এমনকি একটি সূরাও রচনা করার ক্ষমতা কারও নেই, যদিও সারা দুনিয়ার লোক
মিলিতভাবে তা রচনা করার চেষ্টা করে। কেননা এটা হচ্ছে আল্লাহ সুবহানাহু
ওয়া তা'আলার কালাম। তাঁর সত্তার যেমন কোন তুলনা নেই, অনুরূপভাবে তাঁর
গুণাবলীও অতুলনীয়। এটা কখনও সম্ভব নয় যে, তাঁর কালামের মত তাঁর সৃষ্টির
কালামও একই রকম হবে। আল্লাহ তা'আলার সত্তা এর থেকে বহু ঊর্ধ্বে এবং
এর থেকে সম্পূর্ণরূপে পবিত্র। ইবাদাত-বন্দেগীর যোগ্য একমাত্র তিনিই।
فَإِن لَّمْ يَسْتَجِيبُوا لَكُمْ হে মানুষ! যদি তারা তোমার আহ্বানের জবাব না
দেয়, তা কখনও সম্ভবও নয় এবং তাদের দ্বারা আজ পর্যন্ত এটা সম্ভব হয়নি,
তখন বিশ্বাস রেখ যে, তারা এটা করতে সম্পূর্ণরূপে অক্ষম ও অপারগ।
প্রকৃতপক্ষে এটা আল্লাহরই কালাম এবং তাঁরই নিকট থেকে অবতারিত। সুতরাং
এসো, ইসলামের পতাকার নীচে দাঁড়িয়ে যাও এবং বল : وَأَن لَّا إِلَهَ إِلَّا هُوَ
আল্লাহ ছাড়া ইবাদাতের যোগ্য আর কেহ নেই।
এবং ওর জাকজমকতা
۱۵ . مَنْ كَانَ يُرِيدُ الْحَيُوةَ الدُّنْيَا