সূরা ৮৮ ঃ গাশিয়াহ, ১৬৪ পারা ৩০

এরপর বলা হচ্ছে ঃ আর তারা কি দৃষ্টিপাত করেনা পর্বতমালার দিকে
যে, কিভাবে আমি ওটাকে স্থাপন করেছি? অর্থাৎ আল্লাহ তা'আলা
পর্বতমালাকে এমনভাবে মাটির বুকে প্রোথিত করে দিয়েছেন, যাতে যমীন
নড়াচড়া করতে না পারে । আর পর্বতও যেন অন্যত্র সরে যেতে সক্ষম না
হয়। তারপর পৃথিবীতে যেসব উপকারী কল্যাণকর জিনিস সৃষ্টি করেছেন
সেদিকেও মানুষের দৃষ্টিপাত করা উচিত। আর যমীনের দিকে তাকালে
তারা দেখতে পাবে যে, আল্লাহ তা'আলা কিভাবে ওটাকে বিছিয়ে
দিয়েছেন! মোট কথা এখানে এমন সব জিনিসের কথা বলা হয়েছে যেগুলি
কুরআনের প্রথম ও প্রধান সম্বোধন স্থল. আরাববাসীদের চোখের সামনে
সব সময় থাকে। একজন বেদুঈন যখন তার উটের পিঠে সাওয়ার হয়ে
বেরিয়ে পড়ে তখন তার পায়ের তলায় থাকে যমীন, মাথার উপর থাকে
আসমান, পাহাড় থাকে তার চোখের সামনে, সে নিজের উটের পিঠে
আরোহীরূপে থাকে । এ সব কিছুতে সৃষ্টার সীমাহীন কুদরত, শিল্প নৈপুণ্য
সুস্পষ্টভাবে প্রকাশ পায়। আরো প্রতীয়মান হয় যে, সৃষ্টা ও রাবব একমাত্র
আল্লাহ, তিনি ছাড়া অন্য কেহ নেই যার কাছে নত হওয়া যায়, অনুনয়
বিনয় করা যায় । আমরা যাকে বিপদের সময় স্মরণ করি, যার নাম যিক্র
করি, যার কাছে মাথা নত করি তিনি একমাত্র সৃষ্টা ও রাব্ব আল্লাহ রাব্বুল
'আলামীন। তিনি ছাড়া ইবাদাতের যোগ্য কেহ নেই ।

“যিমাম ইবৃন শালাবাহ' এর বিবরণ -

যিমাম ইব্ন শালাবাহ (রাঃ) রাসূলুল্লাহ সাল্লাল্লাহু আলাইহি ওয়া সাল্লামকে
যে সব প্রশ্ন করেছিলেন সেগুলি এ রকম শপথ দিয়েই করেছিলেন ।

আনাস (রাঃ) হতে বর্ণিত, তিনি বলেন $ রাসূলুল্লাহ সাল্লাল্লাহু
“আলাইহি ওয়া সাল্লামকে বারবার প্রশ্ন করা আমাদের জন্য নিষিদ্ধ হওয়ার
পর আমরা মনে মনে কামনা করতাম যে, যদি বাইরে থেকে কোন বিজ্ঞ
ব্যক্তি এসে রাসূলুল্লাহ সাল্লাল্লাহু 'আলাইহি ওয়া সাল্লামকে আমাদের
উপস্থিতিতে প্রশ্ন করতেন তাহলে তার মুখের জবাব আমরাও শুনতে
পেতাম (আর এটা আমাদের জন্য খুব খুশীর বিষয় হত)! আকস্মিকভাবে
একদিন এক দূরাগত বেদুঈন এসে রাসূলুল্লাহ সাল্লাল্লাহু 'আলাইহি ওয়া
সাল্লামকে প্রশ্ন করলেন ঃ হে মুহাম্মাদ সাল্লাল্লাহু 'আলাইহি ওয়া সাল্লাম!
