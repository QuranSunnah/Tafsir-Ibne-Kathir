tafsir_ibne_kathir_part5
page 540

sura-17|১। পবিত্র ও মহিমাময় তিনি
যিনি তাঁর বান্দাকে রাতে ভ্রমণ
করিয়েছিলেন
মাসজিদুল
হারাম হতে মাসজিদুল
আকসায়, যার পরিবেশ আমি
করেছিলাম
বারাকাতময়,
তাকে আমার
নিদর্শন
দেখানোর জন্য;
তিনিই
সর্বশ্রোতা, সর্বদ্রষ্টা।

২। আমি মূসাকে কিতাব দিয়েছিলাম এবং তাকে করেছিলাম বানী ইসরাঈলের জন্য পথ নির্দেশক।
 আমি আদেশ করেছিলাম,
 তোমরা আমি ব্যতীত অপর কেহকেও কর্ম বিধায়ক রূপে গ্রহণ করনা।

৩। তোমরাইতো তাদের
বংশধর যাদেরকে আমি নূহের
সাথে নৌকায় আরোহণ
করিয়েছিলাম, সে ছিল পরম
কৃতজ্ঞ দাস।

--- OCR Start ---
8। এবং আমি কিতাবে
(তাওরাতে) প্রত্যাদেশ দ্বারা বানী
ইসরাঈলকে
জানিয়েছিলাম,
নিশ্চয়ই তোমরা পৃথিবীতে দু'বার
বিপর্যয় সৃষ্টি করবে এবং তোমরা
অতিশয় উদ্ধত্যকারী হবে।

৫। অতঃপর এই দু'এর প্রথমটির
নির্ধারিত কাল যখন উপস্থিত হল
তখন আমি তোমাদের বিরুদ্ধে
প্রেরণ
করেছিলাম
আমার
দাসদেরকে, যুদ্ধে অতিশয়
শক্তিশালী; তারা ঘরে ঘরে প্রবেশ
করে সমস্ত কিছু ধ্বংস করেছিল;
শাস্তির প্রতিজ্ঞা কার্যকরী হয়েই
থাকে।

৬। অতঃপর আমি তোমাদের
পুনরায় তাদের উপর প্রতিষ্ঠিত
করলাম, তোমাদেরকে ধন-সম্পদ
ও সন্তান-সন্ততি দ্বারা সাহায্য
করলাম ও সংখ্যাগরিষ্ঠ করলাম।

৭। তোমরা সৎ কাজ করলে তা
নিজেদেরই জন্য করবে এবং মন্দ
কাজ করলে তাও করবে নিজেদের
জন্য। অতঃপর পরবর্তী নির্ধারিত
সময় উপস্থিত হলে আমি আমার
দাসদেরকে প্রেরণ করলাম
তোমাদের মুখমন্ডল কালিমাচ্ছন্ন
করার জন্য, প্রথমবার তারা
যেভাবে মাসজিদে প্রবেশ করেছিল
পুনরায় সেভাবেই তাতে প্রবেশ
করার জন্য এবং তারা যা অধিকার
করেছিল তা সম্পূর্ণ রূপে ধ্বংস
করার জন্য।

৮। সম্ভবতঃ তোমাদের রাব্ব
তোমাদের প্রতি দয়া করবেন। কিন্তু
তোমরা যদি তোমাদের পূর্ব
আচরণের পুনরাবৃত্তি কর তাহলে
তিনিও তাঁর আচরণের পুনরাবৃত্তি
করবেন; জাহান্নামকে আমি করেছি
সত্য প্রত্যাখ্যান-কারীদের জন্য
কারাগার।

৯। এই কুরআন সর্বশ্রেষ্ঠ পথ নির্দেশ করে এবং সৎ কর্মপরায়ণ বিশ্বাসীদেরকে সুসংবাদ দেয় যে, তাদের জন্য রয়েছে মহাপুরস্কার।

১০। আর যারা পরকালে বিশ্বাস করেনা তাদের জন্য আমি প্রস্তুত করে রেখেছি মর্মন্তুদ শাস্তি।

১১। মানুষ যেভাবে কল্যাণ
কামনা করে সেভাবেই
অকল্যাণ কামনা করে।
মানুষতো তার মনে যা
আসে, চিন্তা না করে তার
আশু রূপায়ণ কামনা করে।

১২। আমি রাত ও দিবসকে
করেছি দু'টি নিদর্শন;
রাতকে করেছি নিরালোক
এবং দিবসকে করেছি
আলোকময়, যাতে তোমরা
তোমাদের রবের অনুগ্রহ
সন্ধান করতে পার এবং
যাতে তোমরা বর্ষ সংখ্যা ও
হিসাব স্থির করতে পার;
এবং আমি সব কিছু
বিশদভাবে বর্ণনা করেছি।

--- OCR Start ---
১৩। প্রত্যেক মানুষের
কৃতকর্ম আমি তার গ্রীবালগ্ন
করেছি এবং কিয়ামাত দিবসে
আমি তার জন্য বের করব
এক কিতাব, যা সে পাবে
উন্মুক্ত।

১৪। (আমি বলব) তুমি
তোমার কিতাব পাঠ কর;
আজ তুমি নিজেই তোমার
হিসাব নিকাশের জন্য যথেষ্ট।

--- OCR Start ---
১৫। যারা সৎ পথ অবলম্বন
করবে তারাতো নিজেদেরই
মঙ্গলের জন্য তা অবলম্বন
করবে এবং যারা পথভ্রষ্ট
হবে তারাতো পথভ্রষ্ট হবে
নিজেদেরই ধ্বংসের জন্য
এবং কেহ অন্য কারও ভার
বহন করবেনা; আমি রাসূল
না পাঠানো পর্যন্ত কেহকেও
শাস্তি দিইনা।
--- OCR End ---
১৬। যখন আমি কোন জনপদকে
ধ্বংস করার ইচ্ছা করি তখন ওর
সমৃদ্ধশালী ব্যক্তিদেরকে সৎ কাজ
করতে আদেশ করি, কিন্তু তারা
সেখানে অসৎ কাজ করে।
অতঃপর ওর প্রতি দন্ডাজ্ঞা ন্যায়
সঙ্গত হয়ে যায় এবং আমি
ওটাকে সম্পূর্ণ রূপে বিধ্বস্ত করি।

১৭। নূহের পর আমি কত
মানবগোষ্ঠী ধ্বংস করেছি।
তোমার রাব্বই তাঁর দাসদের
পাপাচারণের সংবাদ রাখা ও
পর্যবেক্ষণের জন্য যথেষ্ট।

--- OCR Start ---
১৮। কেহ পার্থিব সুখ সম্ভোগ
কামনা করলে আমি যাকে যা
ইচ্ছা সত্ত্বর দিয়ে থাকি; পরে
তার জন্য জাহান্নাম নির্ধারিত
করি যেখানে সে প্রবেশ করবে
নিন্দিত ও অনুগ্রহ হতে বঞ্চিত
অবস্থায়।

১৯। যারা বিশ্বাসী হয়ে
পরকাল কামনা করে এবং ওর
জন্য যথাযথ চেষ্টা করে
তাদেরই চেষ্টা স্বীকৃত হয়ে
থাকে।
--- OCR End ---
২০। তোমার রাব্ব তাঁর দান
দ্বারা এদেরকে এবং ওদেরকে
সাহায্য করেন এবং তোমার
রবের দান অবারিত।

২১। লক্ষ্য কর, আমি কিভাবে
তাদের এক দলকে অপরের
উপর শ্রেষ্ঠত্ব দিয়েছিলাম,
পরকালতো নিশ্চয়ই মর্যাদায়
শ্রেষ্ঠ ও শ্রেয়ত্বে শ্রেষ্ঠতর।

২২। আল্লাহর সাথে অপর কোন
মা'বুদ স্থির করনা; তাহলে
নিন্দিত ও নিঃসহায় হয়ে
পড়বে।

--- OCR Start ---
২৩। তোমার রাব্ব নির্দেশ
দিয়েছেন যে, তিনি ছাড়া
তোমরা অন্য কারও ইবাদাত
করবেনা এবং মাতা-পিতার
প্রতি সদ্ব্যবহার করবে; তাদের
একজন অথবা উভয়েই
তোমাদের জীবদ্দশায় থাকাকালে
বার্ধক্যে উপনীত হলেও
তাদেরকে বিরক্তি সূচক কিছু
বলনা এবং তাদেরকে ভর্ৎসনা
করনা; তাদের সাথে কথা বল
সম্মান সূচক নম্রভাবে।

২৪। অনুকম্পায় তাদের প্রতি
বিনয়াবনত থাক এবং বলঃ হে
আমার রাব্ব! তাঁদের প্রতি দয়া
করুন যেভাবে শৈশবে তাঁরা
আমাকে লালন পালন
করেছিলেন।
--- OCR End ---
২৫।
তোমাদের
রাব্ব
তোমাদের অন্তরে যা আছে তা
ভাল জানেন; তোমরা যদি সৎ
কর্মপরায়ণ হও তাহলে তিনি
তাদের (আল্লাহ অভিমুখীদের)
প্রতি ক্ষমাশীল।

--- OCR Start ---
২৬। আত্মীয় স্বজনকে দিবে
তার প্রাপ্য এবং অভাবগ্রস্ত ও
পর্যটককেও, এবং কিছুতেই
অপব্যয় করনা।

২৭। নিশ্চয়ই যারা অপব্যয়
করে তারা শাইতানের ভাই
এবং শাইতান তার রবের
প্রতি অতিশয় অকৃতজ্ঞ।
--- OCR End ---
২৮। আর তুমি যদি তাদের
থেকে মুখ ফিরিয়ে নাও এবং
তুমি তোমার রবের নিকট
হতে অনুকম্পা লাভের
প্রত্যাশায় ও সন্ধানে থাক
তাহলে তাদের সাথে নম্রভাবে
কথা বল।

--- OCR Start ---
২৯। তুমি বদ্ধমুষ্টি হয়োনা
এবং একেবারে মুক্ত হস্তও
হয়োনা; তাহলে তুমি নিন্দিত
ও নিঃস্ব হবে।

৩০। তোমার রাব্ব যার জন্য
ইচ্ছা তার জীবনোপকরণ
বর্ধিত করেন এবং যার জন্য
ইচ্ছা তা হ্রাস করেন; তিনি
তাঁর দাসদেরকে ভালভাবে
জানেন ও দেখেন।
--- OCR End ---
৩১। তোমাদের সন্তানদেরকে
তোমরা দারিদ্রতার ভয়ে হত্যা
করনা, তাদেরকে এবং
তোমাদেরকে আমিই
জীবনোপকরণ দিই; তাদেরকে
হত্যা করা মহাপাপ।

৩২। তোমরা অবৈধ যৌন
সংযোগের নিকটবর্তী হয়োনা,
ওটা অশ্লীল ও নিকৃষ্ট আচরণ।

৩৩। আল্লাহ যার হত্যা নিষেধ
করেছেন যথার্থ কারণ ছাড়া
তাকে হত্যা করনা; কেহ
অন্যায়ভাবে নিহত হলে তার
উত্তরাধিকারীকে আমি
প্রতিশোধ গ্রহণের অধিকার
দিয়েছি। কিন্তু হত্যার ব্যাপারে
সে যেন বাড়াবাড়ি না করে;
সেতো সাহায্য প্রাপ্ত হয়েছেই।

৩৪। পিতৃহীন বয়ঃপ্রাপ্ত না
হওয়া পর্যন্ত সদুদ্দেশ্য ছাড়া
তার সম্পত্তির নিকটবর্তী
হয়োনা এবং প্রতিশ্রুতি পালন
কর; নিশ্চয়ই প্রতিশ্রুতি
সম্পর্কে কৈফিয়ত তলব করা
হবে।

৩৫। মেপে দেয়ার সময় পূর্ণ
মাপে দিবে এবং ওযন করবে
সঠিক দাঁড়ি পাল্লায়, এটাই
উত্তম ও পরিণামে উৎকৃষ্ট।

৩৬। যে বিষয়ে তোমার
কোন জ্ঞান নেই সেই বিষয়ে
অনুমান দ্বারা পরিচালিত
হয়োনা; কর্ণ, চক্ষু, হৃদয়-
ওদের প্রত্যেকের নিকট
কৈফিয়ত তলব করা হবে।

৩৭। ভূপৃষ্ঠে দম্ভভরে বিচরণ
করনা, তুমিতো কখনওই
পদভরে ভূ-পৃষ্ঠ বিদীর্ণ করতে
পারবেনা এবং উচ্চতায় তুমি
কখনই পর্বত সমান হতে
পারবেনা।

৩৮। এই সবের মধ্যে যেগুলি
মন্দ সেগুলি তোমার রবের
নিকট ঘৃণ্য।

৩৯। তোমার রাব্ব অহীর দ্বারা
তোমাকে যে হিকমাত দান
করেছেন এগুলি উহার অন্তর্ভুক্ত;
তুমি আল্লাহর সাথে কোন মা'বুদ স্থির করনা, তাহলে তুমি নিন্দিত ও (আল্লাহর) অনুগ্রহ হতে
বঞ্চিত অবস্থায় জাহান্নামে
নিক্ষিপ্ত হবে।

৪০। তোমাদের রাব্ব কি তোমাদের জন্য পুত্র সন্তান নির্ধারণ করেছেন এবং
 তিনি নিজে (মালাইকা/ফেরেশতাদের) কন্যা রূপে গ্রহণ করেছেন?
 তোমরাতো নিশ্চয়ই ভয়ানক কথা বলে থাক।

৪১। এই কুরআনে বহু
নীতিবাক্য আমি বারবার বিবৃত
করেছি যাতে তারা উপদেশ
গ্রহণ করে; কিন্তু তাতে তাদের
বিমুখতাই বৃদ্ধি পায়।

৪২। বল: তাদের কথা মত
যদি তাঁর সাথে আরও মা'বৃদ
থাকত তাহলে তারা আরশ
অধিপতির সাথে প্রতিদ্বন্দ্বিতা
করার উপায় অন্বেষন করত।

৪৩। তিনি পবিত্র, মহিমান্বিত
এবং তারা যা বলে তা হতে
তিনি বহু উর্ধ্বে।

৪৪। সপ্ত আকাশ, পৃথিবী
এবং ওদের মধ্যের সব কিছু
তাঁরই পবিত্রতা ও মহিমা
ঘোষণা করে এবং এমন কিছু
নেই যা তাঁর সপ্রশংস পবিত্রতা
ও মহিমা ঘোষণা করেনা।
কিন্তু ওদের পবিত্রতা ও মহিমা
ঘোষণা তোমরা অনুধাবন
করতে পারনা; তিনি
সহনশীল, ক্ষমা পরায়ণ।

৪৫। তুমি যখন কুরআন
পাঠ কর তখন তোমার ও
যারা পরলোকে বিশ্বাস
করেনা তাদের মধ্যে এক
প্রচ্ছন্ন পর্দা টেনে দিই।

৪৬। আমি তাদের অন্তরের
উপর আবরণ দিয়েছি যেন
তারা উপলদ্ধি করতে না
পারে এবং তাদেরকে বধির
করেছি। তোমার রাব্ব এক,
এটা যখন তুমি কুরআন হতে
আবৃত্তি কর তখন তারা সরে
পড়ে।

৪৭। যখন তারা কান পেতে
তোমার কথা শুনে তখন তারা
কেন তা শুনে আমি তা ভাল
জানি, এবং এটাও জানি যে,
গোপনে আলোচনা কালে
সীমা লংঘনকারীরা বলেঃ
তোমরাতো এক যাদুগ্রস্ত
ব্যক্তির অনুসরণ করছ।

৪৮। দেখ, তারা তোমার কি
উপমা দেয়! তারা পথভ্রষ্ট
হয়েছে এবং তারা পথ খুঁজে
পাবেনা।

--- OCR Start ---
৪৯। তারা বলে: আমরা
অস্থিতে পরিণত ও চূর্ণ-বিচূর্ণ
হলেও কি নতুন সৃষ্টি রূপে
পুনরুত্থিত হব?

৫০। বলঃ তোমরা হয়ে যাও
পাথর অথবা লৌহ -

৫১। অথবা এমন কিছু যা
তোমাদের ধারণায় খুবই
কঠিন। তারা বলবে: কে
আমাদেরকে
পুনরুত্থিত
করবে? বল: তিনিই যিনি
তোমাদেরকে প্রথম বার সৃষ্টি
করেছেন; অতঃপর তারা
তোমার সামনে মাথা নাড়াবে
এবং বলবে: ওটা কবে হবে?
বল: হবে সম্ভবতঃ শীঘ্রই।

৫২। যেদিন তিনি
তোমাদেরকে আহ্বান করবেন
এবং তোমরা প্রশংসার সাথে
তাঁর আহ্বানে সাড়া দিবে এবং
তোমরা মনে করবে, তোমরা
অল্পকালই অবস্থান করেছিলে।

৫৩। আমার দাসদেরকে যা
উত্তম তা বলতে বল;
শাইতান তাদের মধ্যে
বিভেদ সৃষ্টির উস্কানি দেয়;
শাইতান মানুষের প্রকাশ্য
শত্রু।

--- OCR Start ---
৫৪। তোমাদের রাব্ব তোমাদেরকে ভালভাবে জানেন; ইচ্ছা করলে তিনি তোমাদের প্রতি দয়া করেন এবং ইচ্ছা করলে তোমাদেরকে শাস্তি দেন; আমি তোমাকে তাদের অভিভাবক করে পাঠাইনি।

৫৫। যারা আকাশমন্ডলী ও পৃথিবীতে আছে তাদেরকে তোমার রাব্ব ভালভাবে জানেন; আমিতো নাবীদের কতককে কতকের উপর মর্যাদা দিয়েছি; দাউদকে আমি যাবুর দিয়েছি।
--- OCR End ---
৫৬। বলঃ তোমরা আল্লাহ
ছাড়া যাদেরকে মা'বুদ মনে কর
তাদেরকে আহ্বান কর; করলে
দেখবে তোমাদের দুঃখ দৈন্য
দূর করার অথবা পরিবর্তন
করার শক্তি তাদের নেই।

৫৭। তারা যাদেরকে আহ্বান
করে তাদের মধ্যে যারা
নিকটতর তারাইতো তাদের
রবের নৈকট্য লাভের উপায়
সন্ধান করে, তাঁর দয়া প্রত্যাশা
করে এবং তাঁর শাস্তিকে ভয়
করে। তোমার রবের শাস্তি
ভয়াবহ।

--- OCR Start ---
৫৮। এমন কোন জনপদ নেই
যা আমি কিয়ামাত দিবসের
পূর্বে ধ্বংস করবনা অথবা
কঠোর শাস্তি দিবনা; এটাতো
কিতাবে লিপিবদ্ধ আছে।

৫৯। পূর্ববর্তীগণ কর্তৃক
নিদর্শন অস্বীকার করার
কারণেই আমাকে নিদর্শন
প্রেরণ করা হতে বিরত রাখে;
আমি স্পষ্ট নিদর্শন স্বরূপ
ছামূদের নিকট উষ্ট্রী
পাঠিয়েছিলাম, অতঃপর তারা
ওর প্রতি যুগ্ম করেছিল; আমি
ভয় প্রদর্শনের জন্যই নিদর্শন
প্রেরণ করি।

৬০। স্মরণ কর, আমি
তোমাকে বলেছিলাম, তোমার
রাব্ব মানুষকে পরিবেষ্টন করে
আছেন; আমি যে দৃশ্য
তোমাকে দেখিয়েছি কিংবা
কুরআনে উল্লিখিত অভিশপ্ত
বৃক্ষ শুধু মানুষের পরীক্ষার
জন্য আমি তাদেরকে ভীতি
প্রদর্শন করি। কিন্তু এটা
তাদের প্রচন্ড অবাধ্যতাই বৃদ্ধি
করে।

৬১। স্মরণ কর, যখন আমি
মালাইকাকে বললাম: আদমের
প্রতি সাজদাহবনত হও; তখন
ইবলীস ছাড়া সবাই
সাজদাহবনত হল; সে বলল:
আমি কি তাকে সাজদাহ করব
যাকে আপনি মাটি হতে সৃষ্টি
করেছেন?

৬২। সে আরও বলল: লক্ষ্য
করুন, তাকে যে আপনি
আমার উপর মর্যাদা দান
করলেন, কিয়ামাত দিবস পর্যন্ত
যদি আমাকে অবকাশ দেন
তাহলে আমি অল্প কয়েকজন ছাড়া তার বংশধরদেরকে
সমূলে বিনষ্ট করব।

৬৩। (আল্লাহ) বললেনঃ যা,
জাহান্নামই তোর সম্যক শাস্তি
এবং তাদের, যারা তোর
অনুসরণ করবে।

৬৪। তোর আহ্বানে তাদের
মধ্যে যাকে পারিস সত্যচ্যুত
কর, তোর অশ্বারোহী ও
পদাতিক বাহিনী দ্বারা তাদেরকে
আক্রমণ কর এবং তাদের ধন-
সম্পদে ও সন্তান-সন্ততিতে
শরীক হয়ে যা, এবং তাদেরকে
প্রতিশ্রুতি দে। শাইতান
তাদেরকে যে প্রতিশ্রুতি দেয়
তা ছলনা মাত্র।

৬৫। আমার দাসদের উপর
তোর কোন ক্ষমতা নেই; কর্ম
বিধায়ক হিসাবে তোর রাব্বই
যথেষ্ট।

৬৬। তোমাদের রাব্ব তিনিই
যিনি তোমাদের জন্য সমুদ্রে
নৌযান পরিচালিত করেন
যাতে তোমরা তাঁর অনুগ্রহ
সন্ধান করতে পার; তিনি
তোমাদের প্রতি পরম দয়ালু।

৬৭। সমুদ্রে যখন তোমাদেরকে বিপদ স্পর্শ করে 
তখন শুধু তিনি ছাড়া অপর যাদেরকে তোমরা 
আহ্বান কর তারা তোমাদের
মন হতে সরে যায়। অতঃপর
তিনি যখন স্থলে ভিড়িয়ে
তোমাদেরকে উদ্ধার করেন
তখন তোমরা মুখ ফিরিয়ে
নাও; মানুষ বড়ই অকৃতজ্ঞ।

৬৮। তোমরা কি নিশ্চিন্ত আছ
যে, তিনি তোমাদেরকে স্থলে
কোথাও ভূ-গর্ভস্থ করবেননা
অথবা তোমাদের উপর কংকর
বর্ষণ করবেননা? তখন
তোমরা তোমাদের কোন কর্ম
বিধায়ক পাবেনা।

৬৯। অথবা তোমরা কি
নিশ্চিন্ত আছ যে, তোমাদেরকে
আর একবার সমুদ্রে নিয়ে
যাবেননা এবং তোমাদের
বিরুদ্ধে প্রচন্ড ঝটিকা
পাঠাবেননা এবং তোমাদের
সত্য প্রত্যাখ্যান করার জন্য
তোমাদেরকে
নিমজ্জিত
করবেননা? তখন তোমরা এ
বিষয়ে আমার বিরুদ্ধে কোন
সাহায্যকারী পাবেনা।

৭০। আমিতো আদম-সন্তানকে
মর্যাদা দান করেছি, স্থলে ও
সমুদ্রে তাদের চলাচলের বাহন
দিয়েছি; আর তাদেরকে উত্তম
জীবনোপকরণ দান করেছি
এবং আমি যাদেরকে সৃষ্টি
করেছি তাদের অনেকের উপর
তাদেরকে শ্রেষ্ঠত্ব দিয়েছি।

৭১। স্মরণ কর সেই দিনকে
যখন
আমি প্রত্যেক
সম্প্রদায়কে তাদের নেতাসহ
আহ্বান করব; যাদেরকে ডান
হাতে 'আমলনামা দেয়া হবে
তারা তাদের 'আমলনামা পাঠ
করবে (আনন্দের সাথে) এবং
তাদের
উপর সামান্য
পরিমাণও যুগ্ম করা হবেনা।

৭২। যে ইহলোকে অন্ধ
পরলোকেও সে অন্ধ এবং
অধিকতর পথভ্রষ্ট।

৭৩। আমি তোমার প্রতি যা
প্রত্যাদেশ করেছি তা হতে
তোমার পদস্খলন ঘটানোর
জন্য তারা চূড়ান্ত চেষ্টা করেছে
যাতে তুমি আমার সম্বন্ধে কিছু
মিথ্যা উদ্ভাবন কর। সফলকাম
হলে তারা অবশ্যই তোমাকে
বন্ধু রূপে গ্রহণ করত।

৭৪। আমি তোমাকে
অবিচলিত না রাখলে তুমি
তাদের দিকে প্রায় কিছুটা
ঝুঁকেই পড়তে।

৭৫। তুমি ঝুঁকে পড়লে
অবশ্যই তোমাকে ইহজীবনে
ও পরজীবনে দ্বিগুণ শাস্তি
আস্বাদন করাতাম; তখন
আমার বিরুদ্ধে তোমার জন্য
কোন সাহায্যকারী পেতেনা।

--- OCR Start ---
৭৬। তারা তোমাকে দেশ
হতে উৎখাত করার চূড়ান্ত
চেষ্টা করেছিল তোমাকে
সেখান হতে বহিস্কার করার
জন্য; তাহলে তোমার পর
তারাও সেখানে অল্পকালই
টিকে থাকত।

৭৭। আমার রাসূলদের মধ্যে
তোমার পূর্বে যাদেরকে আমি
পাঠিয়েছিলাম তাদের ক্ষেত্রেও
ছিল এরূপ নিয়ম এবং তুমি
আমার নিয়মের কোন
পরিবর্তন দেখতে পাবেনা।
--- OCR End ---
৭৮। সূর্য হেলে পড়ার পর
হতে রাতের ঘন অন্ধকার
পর্যন্ত সালাত কায়েম করবে
এবং কায়েম করবে ফাজরের
কুরআন পাঠও। কারণ
ভোরের (ফাজরের) কুরআন
পাঠ স্বাক্ষী স্বরূপ।

৭৯। আর রাতের কিছু অংশে
তাহাজ্জুদ কায়েম করবে; এটা
তোমার এক অতিরিক্ত কর্তব্য;
আশা করা যায় তোমার রাব্ব
তোমাকে প্রতিষ্ঠিত করবেন
প্রশংসিত স্থানে।

৮০। বলঃ হে আমার রাব্ব!
যেখানে গমন শুভ ও সন্তে
*াষজনক আপনি আমাকে
সেখানে নিয়ে যান এবং যেখান
হতে নির্গমন শুভ ও সন্তোষ-
জনক সেখান হতে আমাকে বের
করে নিন এবং আপনার নিকট
হতে আমাকে দান করুন
সাহায্যকারী শক্তি।

৮১। আর বল: সত্য এসেছে
এবং মিথ্যা বিলুপ্ত হয়েছে;
মিথ্যাতো বিলুপ্ত হয়েই থাকে।

৮২। আমি অবতীর্ণ করি
কুরআন, যা বিশ্বাসীদের জন্য
সুচিকিৎসা ও দয়া, কিন্তু তা
সীমা লংঘনকারীদের ক্ষতিই
বৃদ্ধি করে।

৮৩। যখন আমি মানুষের
উপর অনুগ্রহ করি তখন সে
মুখ ফিরিয়ে নেয় ও অহংকারে
দূরে সরে যায় এবং তাকে
অনিষ্ট স্পর্শ করলে সে
একেবারে হতাশ হয়ে পড়ে।

৮৪। বল: প্রত্যেকে তার
নিজ নিজ রীতি অনুসারে কাজ
করে। কিন্তু তোমার রাব্ব ভাল
করে জানেন, কে সর্বাপেক্ষা
নির্ভুল পথে আছে।
--- OCR End ---
৮৫। তোমাকে তারা কূহ্
সম্পর্কে প্রশ্ন করে, তুমি বলঃ
কূহ্ আমার রবের আদেশ
ঘটিত; এ বিষয়ে তোমাদেরকে
সামান্য জ্ঞানই দেয়া হয়েছে।

৮৬। ইচ্ছা করলে আমি
তোমার প্রতি যা প্রত্যাদেশ
করেছি তা অবশ্যই প্রত্যাহার
করতে পারতাম; তাহলে তুমি
এ বিষয়ে আমার বিরুদ্ধে
কোন কর্মবিধায়ক পেতেনা।

৮৭। এটা প্রত্যাহার না করা
তোমার রবের দয়া; তোমার
প্রতি আছে তাঁর মহাঅনুগ্রহ।

৮৮। বল: যদি এই
কুরআনের অনুরূপ কুরআন
আনয়নের জন্য মানুষ ও জিন
সমবেত হয় এবং তারা
পরস্পরকে সাহায্য করে তবুও
তারা এর অনুরূপ কুরআন
আনয়ন করতে পারবেনা।

৮৯। আমি মানুষের জন্য এই
কুরআনে বিভিন্ন উপমা দ্বারা
আমার বাণী বিশদভাবে বর্ণনা
করেছি। কিন্তু অধিকাংশ মানুষ
কুফরী করা ছাড়া আর সব
কিছুই অস্বীকার করে।

৯০। আর তারা বলে: কখনই
আমরা তোমাতে বিশ্বাস স্থাপন
করবনা, যতক্ষণ না তুমি
আমাদের জন্য ভূমি হতে এক
প্রস্রবন উৎসারিত করবে।

৯১। অথবা তোমার খেজুরের
অথবা আঙ্গুরের এক বাগান
হবে যার ফাঁকে ফাঁকে তুমি
অজস্র ধারায় প্রবাহিত করে
দিবে নদী-নালা।

--- OCR Start ---
৯২। অথবা তুমি যেমন বলে
থাক, তদনুযায়ী আকাশকে
খন্ড বিখন্ড করে আমাদের
উপর ফেলবে, অথবা আল্লাহ
ও মালাইকাকে আমাদের
সামনে উপস্থিত করবে।

৯৩। অথবা তোমার একটি
স্বর্ণ নির্মিত গৃহ হবে, অথবা
তুমি আকাশে আরোহণ
করবে, কিন্তু তোমার আকাশে
আরোহণ আমরা তখনও
বিশ্বাস করবনা যতক্ষণ না
তুমি আমাদের প্রতি এক
কিতাব অবতীর্ণ করবে যা
আমরা পাঠ করব। বল:
পবিত্র আমার মহান রাব্ব!
আমিতো শুধু একজন মানুষ,
একজন রাসূল।
--- OCR End ---
--- OCR Start ---
৯৪। 'আল্লাহ কি মানুষকে
রাসূল করে পাঠিয়েছেন?' -
তাদের এই উক্তিই বিশ্বাস
স্থাপন হতে লোকদেরকে
বিরত রাখে, যখন তাদের
নিকট আসে পথ নির্দেশ।

৯৫। বল: মালাইকা যদি
নিশ্চিত হয়ে পৃথিবীতে বিচরণ
করত তাহলে আমি আকাশ
হতে মালাক/ফেরেশতাকেই
তাদের নিকট রাসূল করে
পাঠাতাম।
--- OCR End ---
৯৬। বল: আমার ও তোমাদের মধ্যে স্বাক্ষী হিসাবে আল্লাহই যথেষ্ট;
 তিনি তাঁর দাসদেরকে সবিশেষ জানেন ও দেখেন।

৯৭। আল্লাহ যাদের পথ প্রদর্শন
করেন তারাইতো সঠিক পথপ্রাপ্ত
এবং যাদেরকে পথভ্রষ্ট করেন
তাদের জন্য তুমি আল্লাহ ছাড়া
কোন সাহায্যকারী পাবেনা।
কিয়ামাত দিবসে আমি তাদেরকে
সমবেত করব তাদের মুখে ভর
দিয়ে চলা অবস্থায়, অন্ধ
অবস্থায়, বোবা অবস্থায় এবং
বধির অবস্থায়। তাদের
আবাসস্থল জাহান্নাম! যখনই তা
স্তিমিত হবে আমি তখন তাদের
জন্য অগ্নি বৃদ্ধি করে দিব।

--- OCR Start ---
৯৮। এটাই তাদের প্রতিফল,
কারণ তারা আমার নিদর্শন
অস্বীকার করেছিল ও বলেছিল:
আমরা অস্থিতে পরিণত ও চূর্ণ
বিচূর্ণ হলেও কি নতুন সৃষ্টি রূপে
পুনরুত্থিত হব?

৯৯। তারা কি লক্ষ্য করেনা যে,
আল্লাহ! যিনি আকাশমন্ডলী ও
পৃথিবী সৃষ্টি করেছেন তিনি
ওগুলির অনুরূপ সৃষ্টি করতে
ক্ষমতাবান? তিনি তাদের জন্য
স্থির করেছেন এক নির্দিষ্ট কাল,
যাতে কোন সন্দেহ নেই; তথাপি
সীমা লংঘনকারীরা প্রত্যাখ্যান
করা ছাড়া আর সবই অস্বীকার
করে।
--- OCR End ---
১০০। বল: যদি তোমরা
আমার রবের দয়ার ভান্ডারের
অধিকারী হতে তবুও 'ব্যয়
হয়ে যাবে' এই আশংকায়
তোমরা ওটা ধরে রাখতে,
মানুষতো অতিশয় কৃপণ।

১০১। তুমি বানী ইসরাঈলকে
জিজ্ঞেস করে দেখ, আমি
মূসাকে নয়টি সুস্পষ্ট নিদর্শন
দিয়েছিলাম; যখন সে তাদের
নিকট
এসেছিল
তখন
ফির'আউন তাকে বলেছিল:
হে মূসা! আমিতো মনে করি
তুমি যাদুগ্রস্ত।

১০২। মুসা বলেছিল: তুমি
অবশ্যই অবগত আছ যে, এই
সমস্ত
স্পষ্ট
নিদর্শন
আকাশমন্ডলী ও পৃথিবীর
রাব্বই অবতীর্ণ করেছেন
প্রত্যক্ষ প্রমাণ স্বরূপ। হে
ফির'আউন! আমিতো দেখছি,
তুমি ধ্বংস হয়ে গেছ।

--- OCR Start ---
১০৩। অতঃপর ফির'আউন
তাদেরকে দেশ হতে উচ্ছেদ
করার সংকল্প করল; তখন
ফির'আউন ও তার সঙ্গীদের
সকলকে আমি নিমজ্জিত
করলাম।

১০৪। এরপর আমি বানী
ইসরাঈলকে বললাম: তোমরা
এই দেশে বসবাস কর এবং
যখন কিয়ামাতের প্রতিশ্রুতি
বাস্তবায়িত হবে তখন
তোমাদের সকলকে আমি
একত্রিত করে উপস্থিত করব।
--- OCR End ---
১০৫। আমি সত্যি সত্যিই
কুরআন অবতীর্ণ করেছি এবং
তা সত্যসহই অবতীর্ণ করেছি;
আমিতো তোমাকে শুধু
সুসংবাদদাতা ও সতর্ককারী
রূপে প্রেরণ করেছি।

১০৬। আমি কুরআন অবতীর্ণ
করেছি খন্ড খন্ডভাবে যাতে
তুমি তা মানুষের কাছে পাঠ
করতে পার ক্রমে ক্রমে; এবং
আমি তা যথাযথভাবে অবতীর্ণ
করেছি।

১০৭। বল: তোমরা বিশ্বাস
কর অথবা না কর, যাদেরকে
এর পূর্বে জ্ঞান দেয়া হয়েছে
তাদের নিকট যখন এটি পাঠ
করা হয় তখনই তারা
সাজদাহয় লুটিয়ে পড়ে -

১০৮। এবং বলে: আমাদের
রাব্ব পবিত্র, মহান! আমাদের
রবের প্রতিশ্রুতি কার্যকরী
হয়েই থাকে।

১০৯। আর তারা কাঁদতে
কাঁদতে ভূমিতে লুটিয়ে পড়ে
এবং তাদের বিনয় বৃদ্ধি করে।
(সাজদাহ)

১১০। বল: তোমরা 'আল্লাহ'
নামে আহ্বান কর অথবা
'রাহমান' নামে আহ্বান কর,
তোমরা যে নামেই আহ্বান
কর তাঁর সব নামইতো সুন্দর!
তোমরা সালাতে তোমাদের
স্বর উচু করনা এবং অতিশয়
ক্ষীণও করনা; এই দুই এর
মধ্য পন্থা অবলম্বন কর।
১১১।
বল *
প্রশংসা
আল্লাহরই যিনি সন্তান গ্রহণ
করেননি, তাঁর সার্বভৌমত্বে
কোন অংশী নেই এবং তিনি
দুর্দশাগ্রস্ত হননা যে কারণে
তাঁর অভিভাবকের প্রয়োজন
হতে পারে; সুতরাং স্বসম্ভ্রমে
তাঁর মাহাত্ম্য ঘোষণা কর।

tafsir_ibne_kathir_part6
page 29

sura-18|১। সমস্ত প্রশংসা আল্লাহরই
যিনি তাঁর দাসের প্রতি এই
কিতাব অবতীর্ণ করেছেন
এবং এতে তিনি অসঙ্গতি
রাখেননি।

২। একে করেছেন
সুপ্রতিষ্ঠিত তাঁর কঠিন শাস্তি
সম্পর্কে সতর্ক করার জন্য
এবং বিশ্বাসীগণ, যারা সৎ
কাজ করে তাদেরকে এই
সুসংবাদ দেয়ার জন্য যে,
তাদের জন্য রয়েছে উত্তম
পুরস্কার

৩। যেখানে তারা হবে
চিরস্থায়ী

৪। এবং সতর্ক করার জন্য
তাদেরকে যারা বলে যে,
আল্লাহ সন্তান গ্রহণ
করেছেন।

৫। এ বিষয়ে তাদের
কোনই জ্ঞান নেই এবং
তাদের পিতৃ-পুরুষদেরও
ছিলনা; তাদের মুখ-নিঃসৃত
বাক্য কি উদ্ভট! তারাতো
শুধু মিথ্যাই বলে।

৬। তারা এই বাণী বিশ্বাস না
করলে তাদের পিছনে পিছনে
ঘুরে সম্ভবতঃ তুমি দুঃখে
আত্মবিনাশী হয়ে পড়বে।

৭। পৃথিবীর উপর যা কিছু
আছে আমি সেগুলিকে ওর
শোভনীয় করেছি মানুষকে এই
পরীক্ষা করার জন্য যে, তাদের
মধ্যে আমলে কে শ্রেষ্ঠ?

৮। ওর উপর যা কিছু আছে
তা অবশ্যই আমি উদ্ভিদশূন্য
মৃত্তিকায় পরিণত করব।

৯। তুমি কি মনে কর যে, গুহা
ও রাকীমের অধিবাসীরা
আমার নিদর্শনাবলীর মধ্যে
বিস্ময়কর?

১০। যুবকরা যখন গুহায় আশ্রয়
নিল তখন তারা বলেছিল: হে
আমাদের রাব্ব! আপনি নিজ
হতে আমাদেরকে অনুগ্রহ দান
করুন এবং আমাদের জন্য
আমাদের কাজকর্ম সঠিকভাবে
পরিচালনার ব্যবস্থা করুন।

১১। অতঃপর আমি তাদেরকে
গুহায় কয়েক বছর ঘুমন্ত
অবস্থায় রেখে দিলাম।

১২। পরে আমি তাদেরকে
জাগরিত করলাম এটা জানার
জন্য যে, দুই দলের মধ্যে কোন্
দল তাদের অবস্থিতি কাল
সঠিকভাবে নির্ণয় করতে পারে।

১৩। আমি তোমার কাছে
তাদের সঠিক বৃত্তান্ত বর্ণনা
করছিঃ তারা ছিল কয়েকজন
যুবক, তারা তাদের রবের
প্রতি বিশ্বাস স্থাপন করেছিল
এবং আমি তাদের সৎ পথে
চলার শক্তি বৃদ্ধি করেছিলাম।

১৪। আর আমি তাদের চিত্ত
দৃঢ় করেছিলাম; তারা যখন
উঠে দাঁড়াল তখন বলল:
আমাদের রাব্ব আকাশমন্ডলী
ও পৃথিবীর রাব্ব; আমরা
কখনই তাঁর পরিবর্তে অন্য
কোন মা'বুদকে আহ্বান
করবনা; যদি করি তাহলে তা
অতিশয় গর্হিত হবে।

১৫। আমাদেরই এই
স্বজাতিরা তাঁর পরিবর্তে
অনেক মা'বুদ গ্রহণ করেছে,
তারা এই সব মা'বুদ সম্বন্ধে
স্পষ্ট প্রমাণ উপস্থিত করেনা
কেন? যে আল্লাহ সম্বন্ধে মিথ্যা
উদ্ভাবন করে তার চেয়ে অধিক
সীমা লংঘনকারী আর কে?

১৬। তোমরা যখন তাদের
হতে বিচ্ছিন্ন হলে এবং তারা
আল্লাহর পরিবর্তে যাদের
ইবাদাত করে তাদের হতে,
তখন তোমরা গুহায় আশ্রয়
গ্রহণ কর; তোমাদের রাব্ব
তোমাদের জন্য তাঁর দয়া বিস্তার
করবেন এবং তিনি
তোমাদের কর্মসমূহকে ফলপ্রসূ
করার ব্যবস্থা করবেন।

১৭। তুমি সূর্যকে দেখবে
যখন উদিত হয়, তাদের গুহা
থেকে পাশ কেটে ডান দিকে
চলে যায় এবং যখন অস্ত যায়,
তাদের থেকে পাশ কেটে বাম
দিকে চলে যায়, অথচ তারা
গুহার প্রশস্ত চত্বরে শায়িত।
এসবই আল্লাহর নিদর্শন।
আল্লাহ যাকে সৎ পথে
পরিচালিত করেন সে সৎ পথ
প্রাপ্ত এবং তিনি যাকে পথভ্রষ্ট
করেন, তুমি কখনও তার
কোন পথ প্রদর্শনকারী
অভিভাবক পাবেনা।

১৮। তুমি মনে করতে তারা
জাগ্রত, কিন্তু তারা ছিল
নিদ্রিত; আমি তাদেরকে পার্শ্ব
পরিবর্তন করাতাম ডানে ও
বামে এবং তাদের কুকুর ছিল
সম্মুখের পা দু'টি গুহাদ্বারে
প্রসারিত করে; তাকিয়ে
তাদেরকে দেখলে তুমি পিছন
ফিরে পালিয়ে যেতে এবং
তাদের ভয়ে আতংকগ্রস্ত হয়ে
পড়তে।

১৯। এবং এভাবেই আমি
তাদেরকে জাগ্রত করলাম যাতে
তারা পরস্পরের মধ্যে
জিজ্ঞাসাবাদ করে।
তাদের একজন বলল: তোমরা কতকাল
অবস্থান করেছ? কেহ বলল: এক
দিন অথবা এক দিনের কিছু অংশ;
কেহ বলল: তোমরা কতকাল
অবস্থান করেছ তা তোমাদের
রাব্বই ভাল জানেন; এখন
তোমাদের একজনকে তোমাদের
এই মুদ্রাসহ নগরে প্রেরণ কর; সে
যেন দেখে কোন্ খাদ্য উত্তম এবং
তা হতে যেন তোমাদের জন্য কিছু
খাদ্য নিয়ে আসে; সে যেন
বিচক্ষণতার সাথে কাজ করে এবং
কিছুতেই যেন তোমাদের সম্বন্ধে
কেহকেও কিছু জানতে না দেয়।

২০। তারা যদি তোমাদের বিষয়
জানতে পারে তাহলে
তোমাদেরকে প্রস্তরাঘাতে হত্যা
করবে অথবা তোমাদেরকে তাদের
ধর্মে ফিরিয়ে নিবে এবং সেক্ষেত্রে
তোমরা কখনই সাফল্য লাভ
করবেনা।

--- OCR Start ---
২১। এবং এভাবে আমি
মানুষকে তাদের বিষয় জানিয়ে
দিলাম যাতে তারা জ্ঞাত হয়
যে, আল্লাহর প্রতিশ্রুতি সত্য
এবং কিয়ামাতে কোন সন্দেহ
নেই; যখন তারা তাদের
কর্তব্য বিষয়ে নিজেদের মধ্যে
বিতর্ক করছিল তখন অনেকে
বলল: তাদের উপর সৌধ
নির্মাণ কর; তাদের রাব্ব
তাদের বিষয় ভাল জানেন;
তাদের কর্তব্য বিষয়ে যাদের
মত প্রবল হল তারা বলল:
আমরাতো নিশ্চয়ই তাদের
উপর মাসজিদ নির্মাণ করব।

২২। অজানা বিষয়ে অনুমানের
উপর নির্ভর করে কেহ কেহ
বলে: তারা ছিল তিন জন,
চতুর্থটি ছিল তাদের কুকুর;
এবং কেহ কেহ বলে: তারা
ছিল পাঁচ জন, ষষ্ঠটি ছিল
তাদের কুকুর; আবার কেহ
কেহ বলে: তারা ছিল সাত
জন, অষ্টমটি ছিল তাদের
কুকুর। বল: আমার রাব্বই
তাদের সংখ্যা ভাল জানেন;
তাদের সংখ্যা
কয়েকজনই জানে; সাধারণ
আলোচনা ব্যতীত তুমি তাদের
বিষয়ে বিতর্ক করনা এবং
তাদের কেহকেও তাদের
বিষয়ে জিজ্ঞাসাবাদ করনা।

--- OCR Start ---
২৩। কখনই তুমি কোন
বিষয়ে বলনা "আমি ওটা
আগামীকাল করব" -

২৪। '(ইন শা আল্লাহ)' - এই
কথা না বলে; যদি ভুলে যাও
তাহলে তোমার রাব্বকে স্মরণ
কর ও বল: সম্ভবতঃ আমার
রাব্ব আমাকে গুহাবাসীর
বিবরণ অপেক্ষা সত্যের
নিকটতর পথ নির্দেশ
করবেন।

২৫। তারা তাদের গুহায় ছিল
তিন শ' বছর, আরও নয়
বছর।

২৬। তুমি বল: তারা কত
কাল ছিল তা আল্লাহই ভাল
জানেন, আকাশমন্ডলী ও
পৃথিবীর অজ্ঞাত বিষয়ের জ্ঞান
তাঁরই; তিনি কত সুন্দর দ্রষ্টা
ও শ্রোতা! তিনি ছাড়া তাদের
অন্য কোন অভিভাবক নেই;
তিনি কেহকেও নিজ কর্তৃত্বে
শরীক করেননা।

২৭। তুমি তোমার প্রতি
প্রত্যাদিষ্ট তোমার রবের
কিতাব আবৃত্তি কর; তাঁর বাক্য
পরিবর্তন করার কেহ নেই;
তুমি কখনই তাঁকে ব্যতীত
অন্য কোন আশ্রয় স্থল
পাবেনা।

২৮। নিজকে তুমি রাখবে
তাদেরই সংসর্গে যারা সকাল
ও সন্ধ্যায় আহ্বান করে
তাদের রাব্বকে তাঁর সন্তুষ্টি
লাভের উদ্দেশে এবং তুমি
পার্থিব জীবনের শোভা কামনা
করে তাদের দিক হতে
তোমার দৃষ্টি ফিরিয়ে নিওনা;
যার চিত্তকে আমি আমার
স্মরণে অমনোযোগী করে
দিয়েছি সে তার খেয়াল খুশির
অনুসরণ করে এবং যার
কার্যকলাপ সীমা অতিক্রম
করে তুমি তার আনুগত্য
করনা।

--- OCR Start ---
২৯। বল: সত্য তোমাদের
রবের নিকট হতে প্রেরিত;
সুতরাং যার ইচ্ছা বিশ্বাস
করুক এবং যার ইচ্ছা
প্রত্যাখ্যান করুক; আমি সীমা
লংঘনকারীদের জন্য প্রস্তুত
রেখেছি আগুন, যার বেষ্টনী
তাদেরকে পরিবেষ্টন করে
থাকবে; তারা পানীয় চাইলে
তাদেরকে দেয়া হবে গলিত
ধাতুর ন্যায় পানীয়, যা তাদের
মুখমন্ডল বিদগ্ধ করবে, এটা
নিকৃষ্ট পানীয় এবং আগুন কত
নিকৃষ্ট আশ্রয়!

৩০। যারা বিশ্বাস করে এবং
সৎ কাজ করে আমি তাদেরকে
পুরস্কৃত করি, যে সৎ কাজ
করে আমি তার কর্মফল নষ্ট
করিনা।

৩১। তাদেরই জন্য আছে
স্থায়ী জান্নাত যার পাদদেশে
নদী প্রবাহিত, সেখানে
তাদেরকে স্বর্ণ-কংকণে
অলংকৃত করা হবে, তারা
পরিধান করবে সূক্ষ্ম ও স্কুল
রেশমের সবুজ বস্ত্র ও সমাসীন
হবে সুসজ্জিত আসনে; কত
সুন্দর পুরস্কার ও উত্তম
আশ্রয়স্থল!

৩২। তুমি তাদের কাছে পেশ
কর দুই ব্যক্তির উপমা;
তাদের একজনকে আমি
দিয়েছিলাম দু'টি আঙ্গুরের
উদ্যান এবং এই দু'টিকে
আমি খেজুর বৃক্ষ দ্বারা
পরিবেষ্টিত করেছিলাম এবং
এই দু'য়ের মধ্যবর্তী স্থানকে
করেছিলাম শস্য ক্ষেত।

৩৩। উভয় উদ্যানই ফল দান
করত এবং এতে কোন ত্রুটি
করতনা এবং উভয়ের ফাঁকে
ফাঁকে প্রবাহিত করেছিলাম
নাহর।

৩৪। এবং তার প্রচুর ধন-
সম্পদ ছিল; অতঃপর কথা
প্রসঙ্গে সে তার বন্ধুকে বলল:
ধন-সম্পদে আমি তোমা
অপেক্ষা শ্রেষ্ঠ এবং জনবলে
তোমা অপেক্ষা শক্তিশালী।
৩৫। এভাবে নিজের প্রতি
যুগ্ম করে সে তার উদ্যানে
প্রবেশ করল। সে বলল:
আমি মনে করিনা যে, এটা
কখনও ধ্বংস হবে।

৩৬। আমি মনে করিনা যে,
কিয়ামাত হবে, আর আমি যদি
আমার রবের নিকট প্রত্যাবৃত্ত
হই-ই তাহলে আমিতো
নিশ্চয়ই এটা অপেক্ষা উৎকৃষ্ট
স্থান পাব।

৩৭। তদুত্তরে তাকে তার
বন্ধু বলল ঃ তুমি কি তাঁকে
অস্বীকার করছ যিনি
তোমাকে সৃষ্টি করেছেন মাটি
হতে ও পরে শুক্র হতে এবং
তারপর পূর্ণাঙ্গ করেছেন
মানব আকৃতির?

--- OCR Start ---
৩৮। কিন্তু আমি বলি: আল্লাহই আমার রাব্ব এবং আমি কেহকেও আমার রবের সাথে শরীক করিনা। 

৩৯। তুমি যখন ধনে ও সন্ত ানে আমাকে তোমা অপেক্ষা
কম দেখলে তখন তোমার উদ্যানে প্রবেশ করে তুমি কেন বললেনা: আল্লাহ যা চেয়েছেন তা'ই হয়েছে, আল্লাহর সাহায্য ব্যতীত কোন শক্তি নেই।

৪০। সম্ভবতঃ আমার রাব্ব আমাকে তোমার উদ্যান অপেক্ষা উৎকৃষ্টতর কিছু দিবেন এবং তোমার উদ্যানে আকাশ হতে অগ্নি বর্ষণ করবেন যার ফলে তা উদ্ভিদশূন্য মাইদানে পরিণত
হবে

৪১। অথবা ওর পানি ভূ- গর্ভে অন্তর্হিত হবে এবং তুমি ফিরিয়ে কখনও ওকে আনতে পারবেনা।
--- OCR End ---
৪২। তার ধন-সম্পদ ধ্বংস
হয়ে গেল এবং সে তাতে যা
ব্যয় করেছিল তার জন্য
হাতে হাত রেখে আক্ষেপ
করতে লাগল, যখন তা
ধ্বংস হয়ে গেল। সে বলতে
লাগল: হায়! আমি যদি
কেহকেও
আমার রবের
সাথে শরীক না করতাম!

৪৩। এবং আল্লাহ ব্যতীত
তাকে সাহায্য করার কোন
লোকজন ছিলনা এবং সে
নিজেও প্রতিকারে সামর্থ্য
হলনা।

৪৪। এ ক্ষেত্রে সাহায্য
করার অধিকার আল্লাহরই
যিনি সত্য; পুরস্কার দানে ও
পরিণাম নির্ধারণে তিনিই
শ্রেষ্ঠ।

৪৫। তাদের কাছে পেশ কর
উপমা পার্থিব জীবনের এটা -
পানির ন্যায় যা আমি বর্ষণ
করি আকাশ হতে, যদ্বারা
ভূমির উদ্ভিদ ঘন সন্নিবিষ্ট
হয়ে উদ্‌গত হয়, অতঃপর তা
বিশুস্ক হয়ে এমন চূর্ণ বিচূর্ণ
হয় যে, বাতাস ওকে উড়িয়ে
নিয়ে যায়; আল্লাহ সর্ব বিষয়ে
শক্তিমান।

৪৬। ধনৈশ্বর্য ও সন্তান-সন্ততি
পার্থিব জীবনের শোভা এবং
সৎ কাজ, যার ফল স্থায়ী, ওটা
তোমার রবের নিকট পুরস্কার
প্রাপ্তির জন্য শ্রেষ্ঠ এবং বাঞ্ছা
লাভের ব্যাপারেও উৎকৃষ্ট।

৪৭। স্মরণ কর সেদিনের কথা
যেদিন আমি পর্বতকে করব
উম্মিলিত এবং তুমি পৃথিবীকে
দেখবে একটি শূন্য প্রান্তর;
সেদিন মানুষকে আমি একত্রিত
করব এবং তাদের কেহকেও
অব্যাহতি দিবনা।

৪৮। আর তাদেরকে তোমার
রবের নিকট উপস্থিত করা হবে
সারিবদ্ধভাবে এবং বলা হবে:
তোমাদেরকে প্রথমবার যেভাবে
সৃষ্টি করেছিলাম সেভাবেই
তোমরা আমার নিকট উপস্থিত
হয়েছ; অথচ তোমরা মনে করতে
যে, তোমাদের জন্য প্রতিশ্রুত
ক্ষণ আমি উপস্থিত করবনা।

৪৯। এবং সেদিন উপস্থিত করা
হবে 'আমলনামা এবং তাতে যা
লিপিবদ্ধ আছে তার কারণে তুমি
অপরাধীদেরকে
দেখবে
আতংকগ্রস্ত এবং তারা বলবে:
হায়! দুর্ভোগ আমাদের! এটা
কেমন গ্রন্থ! এটাতো ছোট বড়
কিছুই বাদ দেয়নি, বরং এটা
সমস্ত হিসাব রেখেছে। তারা
তাদের কৃতকর্ম সম্মুখে উপস্থিত
পাবে; তোমার রাব্ব কারও প্রতি
যুল্‌ম করেননা।

৫০। এবং স্মরণ কর, আমি
যখন মালাইকাগণকে বলেছিলাম
: তোমরা আদমের প্রতি নত
হও। তখন সবাই নত হল
ইবলীস ছাড়া; সে জিনদের
একজন, সে তার রবের আদেশ
অমান্য করল; তাহলে কি
তোমরা আমার পরিবর্তে তাকে
ও তার বংশধরকে অভিভাবক
রূপে গ্রহণ করছ? তারাতো
তোমাদের
শত্রু; সীমা
লংঘনকারীদের জন্য রয়েছে কত
নিকৃষ্ট বদলা।

৫১। আকাশমন্ডলী ও
পৃথিবীর সৃষ্টিকালে আমি
তাদেরকে ডাকিনি এবং
তাদের সৃজনকালেও নয়,
এবং আমি বিভ্রান্তকারীদের
সাহায্য গ্রহণ করার নই।

--- OCR Start ---
৫২। এবং সেদিনের কথা স্মরণ
কর যেদিন তিনি বলবেন:
তোমরা যাদেরকে আমার শরীক
মনে করতে তাদেরকে আহ্বান
কর; তারা তখন তাদেরকে
আহ্বান করবে, কিন্তু তারা, তাদের
আহ্বানে সাড়া দিবেনা এবং আমি
তাদের উভয়ের মধ্যস্থলে রেখে
দিব এক ধ্বংস গহবর।

৫৩। পাপীরা আগুন অবলোকন
করে আশংকা করবে যেন ওরা
ওতেই পতিত হবে, বস্তুতঃ ওটা
হতে ওরা পরিত্রাণ পাবেনা।
--- OCR End ---
৫৪। আমি মানুষের জন্য
এই কুরআনে বিভিন্ন উপমা
দ্বারা আমার বাণী বিশদভাবে
বর্ণনা করেছি; মানুষ
অধিকাংশ ব্যাপারেই বিতর্ক
প্রিয়।

৫৫। হিদায়াত আসার পর এ
প্রতীক্ষাই শুধু মানুষকে বিশ্বাস
স্থাপন এবং তাদের রবের
কাছে ক্ষমা প্রার্থনা করতে
বিরত রাখে যে, কখন আসবে
তাদের পূর্ব-পুরুষদের অনুরূপ
আযাব অথবা কখনই বা তারা
তা প্রত্যক্ষ করবে।

৫৬। আমি শুধু সুসংবাদদাতা ও
সতর্ককারী রূপেই রাসূলদেরকে
পাঠিয়ে থাকি, কিন্তু সত্য
প্রত্যাখ্যানকারীরা মিথ্যা
অবলম্বনে বিতন্ডা করে সত্যকে
ব্যর্থ করে দেয়ার জন্য এবং
আমার নিদর্শনাবলী ও যদ্বারা
তাদেরকে সতর্ক করা হয়েছে
সেই সবকে তারা বিদ্রুপের
বিষয় রূপে গ্রহণ করে থাকে।

৫৭। কোন ব্যক্তিকে তার রবের
নিদর্শনাবলী স্মরণ করিয়ে
দেয়ার পর সে যদি তা হতে মুখ
ফিরিয়ে নেয় এবং তার
কৃতকর্মসমূহ ভুলে যায় তাহলে
তার অপেক্ষা অধিক সীমা
লংঘনকারী আর কে? আমি
তাদের অন্তরের উপর আবরণ
দিয়েছি যেন তারা কুরআন
বুঝতে না পারে এবং তাদেরকে
বধির করেছি; তুমি তাদেরকে
সৎ পথে আহ্বান করলেও তারা
কখনও সৎ পথে আসবেনা।

৫৮। এবং তোমার রাব্ব
ক্ষমাশীল, দয়াবান। তাদের
কৃতকর্মের জন্য তাদেরকে
শাস্তি দিতে চাইলে তিনি
তাদের শাস্তি ত্বরান্বিত
করতেন; কিন্তু তাদের জন্য
রয়েছে এক প্রতিশ্রুত মুহুর্ত, যা
হতে তাদের পরিত্রাণ নেই।

৫৯। ঐ সব জনপদ তাদের
অধিবাসীবৃন্দকে আমি ধ্বংস
করেছিলাম যখন তারা সীমা
লংঘন করেছিল এবং তাদের
ধ্বংসের জন্য আমি স্থির
করেছিলাম এক নির্দিষ্ট ক্ষণ।

৬০। স্মরণ কর সেই
সময়ের কথা যখন মূসা তার
সঙ্গীকে বলেছিল: দুই
সমুদ্রের সংযোগস্থলে না
পৌঁছে আমি থামবনা, অথবা
আমি যুগ যুগ ধরে চলতে
থাকব।

৬১। তারা যখন উভয়ের
সংযোগস্থলে পৌঁছল, তারা
নিজেদের মাছের কথা ভুলে
গেল; ওটা সুরঙ্গের মত পথ
করে সমুদ্রে নেমে গেল।

৬২। যখন তারা আরও
অগ্রসর হল, মূসা তার
সংগীকে বলল: আমাদের
প্রাতঃরাশ নিয়ে এসো,
আমরাতো আমাদের এই
সফরে ক্লান্ত হয়ে পড়েছি।

৬৩। সে বলল: আপনি কি
লক্ষ্য করেছেন, আমরা যখন
শিলাখন্ডে বিশ্রাম করছিলাম
তখন আমি মাছের কথা ভুলে
গিয়েছিলাম? শাইতানই এ
কথা বলতে আমাকে ভুলিয়ে
--- OCR Start ---
দিয়েছিল; মাছটি
আশ্চর্যজনকভাবে নিজের পথ
করে সমুদ্রে নেমে গেল।

৬৪। মূসা বললঃ
আমরাতো ঐ স্থানটিরই
অনুসন্ধান করছিলাম;
অতঃপর তারা নিজেদের
পদচিহ্ন ধরে ফিরে চলল।

৬৫। অতঃপর তারা সাক্ষাৎ
পেল আমার দাসদের মধ্যে
একজনের যাকে আমি
আমার নিকট হতে
দিয়েছিলাম এক বিশেষ
জ্ঞান।
--- OCR End ---
--- OCR End ---
৬৬। মূসা তাকে বলল:
সত্য পথের যে জ্ঞান
আপনাকে দান করা হয়েছে
তা হতে আমাকে শিক্ষা
দিবেন - এই শর্তে আমি
আপনার অনুসরণ করব কি?

৬৭। সে বলল: তুমি
কিছুতেই আমার সঙ্গে ধৈর্য
ধারণ করে থাকতে
পারবেনা।

৬৮। যে বিষয় তোমার
জ্ঞানায়ত্ত নয় সে বিষয়ে তুমি
ধৈর্য ধারণ করবে কেমন করে?

৬৯। মুসা বললঃ আল্লাহ
চাইলে আপনি আমাকে
ধৈর্যশীল পাবেন এবং আপনার
কোন আদেশ আমি অমান্য
করবনা।

৭০। সে বললঃ আচ্ছা, তুমি
যদি আমার অনুসরণ করই
তাহলে কোনো বিষয়ে
আমাকে প্রশ্ন করনা, যতক্ষণ
না আমি সে সম্বন্ধে তোমাকে
কিছু বলি।

৭১। অতঃপর তারা যাত্রা শুরু
করল। পরে যখন তারা নৌকায়
আরোহণ করল তখন সে তাতে
ছিদ্র করে দিল; মূসা বলল:
আপনি কি আরোহীদেরকে
নিমজ্জিত করে দেয়ার জন্য তাতে
ছিদ্র করলেন? আপনিতো এক
গুরুতর অন্যায় কাজ করলেন।

৭২। সে বলল: আমি কি বলিনি
যে, তুমি আমার সঙ্গে কিছুতেই
ধৈর্য ধারণ করতে পারবেনা?

৭৩। মূসা বলল: আমার ভুলের
জন্য আমাকে অপরাধী করবেননা
এবং আমার ব্যাপারে অত্যধিক
কঠোরতা অবলম্বন করবেননা।

--- OCR Start ---
৭৪। অতঃপর তারা চলতে লাগল,
চলতে চলতে তাদের সাথে এক
বালকের সাক্ষাৎ হলে সে তাকে
হত্যা করল; তখন মূসা বললঃ
আপনি এক নিস্পাপ জীবন নাশ
করলেন হত্যার অপরাধ ছাড়াই!
আপনিতো এক গুরুতর অন্যায়
কাজ করলেন।

৭৫। সে বললঃ আমি কি বলিনি
যে, তুমি আমার সাথে কিছুতেই
ধৈর্য ধারণ করতে পারবেনা?

৭৬। (মূসা) বললঃ এরপর যদি
আমি আপনাকে কোন বিষয়ে
জিজ্ঞেস করি তাহলে আপনি
আমাকে সঙ্গে রাখবেননা; তখন
আমার ওযর আপত্তি চূড়ান্ত
সীমায় পৌঁছে যাবে।
--- OCR End ---
