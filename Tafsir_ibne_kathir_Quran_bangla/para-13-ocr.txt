tafsir_ibne_kathir_part4
page 182

sura-12|৫৩। আমি নিজকে নির্দোষ
মনে করিনা, মানুষের মন
অবশ্যই মন্দ কর্ম-প্রবণ। কিন্তু
সে নয় যার প্রতি আমার রাব্ব
অনুগ্রহ করেন। নিশ্চয়ই
আমার রাব্ব অতি ক্ষমাশীল ও
দয়ালু।

৫৪। বাদশাহ বলল: ইউসুফকে
আমার কাছে নিয়ে এসো, আমি
তাকে একান্ত সহচর নিযুক্ত
করব। অতঃপর বাদশাহ যখন
তার সাথে কথা বলল তখন
বাদশাহ বলল: আজ তুমি
আমাদের কাছে মর্যাদাবান ও
বিশ্বাস ভাজন হলে।

৫৫। সে বলল: আমাকে
কোষাগারের
দায়িত্বে
নিয়োজিত করুন। নিশ্চয়ই
আমি উত্তম সংরক্ষণকারী,
অতিশয় জ্ঞানবান।

৫৬। এভাবে আমি ইউসুফকে
সেই দেশে প্রতিষ্ঠিত করলাম।
সে সেই দেশে যথা ইচ্ছা
অবস্থান করতে পারত। আমি
যাকে ইচ্ছা তার প্রতি দয়া
করি, আর আমি সৎ
কর্মপরায়ণদের শ্রমফল বিনষ্ট
করিনা।

৫৭। যারা মু'মিন ও মুত্তাকী
তাদের পরকালের পুরস্কারই
উত্তম।

--- OCR Start ---
৫৮। ইউসুফের ভাইয়েরা এলো
এবং তার নিকট উপস্থিত হল।
সে তাদেরকে চিনল, কিন্তু তারা
তাকে চিনতে পারলনা।

৫৯। আর সে যখন তাদের
সামগ্রীর ব্যবস্থা করে দিল তখন
সে বললঃ তোমরা আমার নিকট
তোমাদের বৈমাত্রেয় ভাইকে নিয়ে
এসো; তোমরা কি দেখছনা যে,
আমি মাপে পূর্ণ মাত্রায় দিই? এবং
আমি উত্তম মেযবান?

৬০। কিন্তু তোমরা যদি তাকে
আমার নিকট নিয়ে না আস
তাহলে আমার নিকট তোমাদের
জন্য কোন বরাদ্দ থাকবেনা এবং
তোমরা আমার নিকটবর্তী হবেনা।

৬১। তারা বলল: ওর বিষয়ে
আমরা ওর পিতাকে সম্মত করার
চেষ্টা করব এবং আমরা নিশ্চয়ই
এটা করব।

৬২। ইউসুফ তার ভৃত্যদেরকে
বলল: তারা যে পণ্য মূল্য
দিয়েছে তা তাদের মালপত্রের
মধ্যে রেখে দাও, যাতে স্বজনদের
কাছে প্রত্যাবর্তনের পর তারা
বুঝতে পারে যে, ওটা প্রত্যর্পন
করা হয়েছে, তা হলে তারা
পুনরায় আসতে পারে।

৬৩। অতঃপর যখন তারা তাদের
পিতার নিকট ফিরে এলো তখন
তারা বলল: হে আমাদের পিতা!
আমাদের জন্য বরাদ্দ নিষিদ্ধ করা
হয়েছে, সুতরাং আমাদের ভাইকে
আমাদের সাথে পাঠিয়ে দিন যাতে
আমরা রসদ পেতে পারি, আমরা
অবশ্যই তার রক্ষণাবেক্ষণ করব।

৬৪। সে বলল: আমি কি
তোমাদেরকে ওর সম্বন্ধে সেইরূপ
বিশ্বাস করব, যেরূপ বিশ্বাস পূর্বে
তোমাদেরকে করেছিলাম ওর
ভাইয়ের ব্যাপারে? আল্লাহই
রক্ষণাবেক্ষণে শ্রেষ্ঠ এবং তিনি
শ্রেষ্ঠতম দয়ালু।

--- OCR Start ---
৬৫। যখন তারা তাদের মালপত্র
খুলল তখন তারা দেখতে পেল,
তাদের
পণ্যমূল্য তাদেরকে
প্রত্যর্পন করা হয়েছে। তারা বলল
: হে আমাদের পিতা! আমরা আর
কি প্রত্যাশা করতে পারি? এটা
আমাদের
প্রদত্ত পণ্যমূল্য,
আমাদেরকে প্রত্যর্পন করা হয়েছে;
পুনরায় আমরা আমাদের
পরিবারবর্গকে খাদ্যসামগ্রী এনে
দিব এবং আমরা আমাদের
ভাইয়ের রক্ষণাবেক্ষণ করব এবং
আমরা অতিরিক্ত আর এক উট
বোঝাই পণ্য আনব, যা এনেছি তা
পরিমাণে অল্প।

৬৬। পিতা বলল: আমি ওকে
কখনও তোমাদের সাথে পাঠাবনা
যতক্ষণ না তোমরা আল্লাহর নামে
অঙ্গীকার কর যে, তোমরা তাকে
আমার নিকট নিয়ে আসবেই,
অবশ্য যদি তোমরা একান্ত অসহায়
হয়ে না পড়। অতঃপর যখন তারা
তার নিকট প্রতিজ্ঞা করল তখন সে
বলল: আমরা যে বিষয়ে কথা
বলছি, আল্লাহ তার বিধায়ক।

৬৭। সে বলল: হে আমার
পুত্রগণ! তোমরা এক দরজা
দিয়ে প্রবেশ করনা, ভিন্ন ভিন্ন
দরজা দিয়ে প্রবেশ করবে,
আল্লাহর বিধানের বিরুদ্ধে
আমি তোমাদের জন্য কিছুই
করতে পারিনা। বিধান
আল্লাহরই; আমি তাঁরই উপর
নির্ভর করি এবং যারা নির্ভর
করতে চায় তারা তাঁরই
(আল্লাহরই) উপর নির্ভর
করুক।

৬৮। যখন তারা, তাদের
পিতা তাদেরকে
যেভাবে
আদেশ করেছিল সেভাবেই
প্রবেশ করল, তখন আল্লাহর
বিধানের বিরুদ্ধে ওটা তাদের
কোন কাজে এলোনা; ইয়াকূব
শুধু তার মনের একটি
অভিপ্রায় পূর্ণ করেছিল এবং
সে অবশ্যই জ্ঞানী ছিল। কারণ
আমি তাকে শিক্ষা দিয়েছিলাম,
কিন্তু অধিকাংশ মানুষ এটা
অবগত নয়।

৬৯। তারা যখন ইউসুফের
সামনে হাযির হল তখন ইউসুফ
তার (সহোদর) ভাইকে নিজের
কাছে রাখল এবং বলল ঃ
আমিই তোমার (সহোদর)
ভাই। সুতরাং তারা যা করত
সেজন্য দুঃখ করনা।

--- OCR Start ---
৭০। অতঃপর সে যখন তাদের
সামগ্রীর ব্যবস্থা করে দিল তখন
সে তার (সহোদর) ভাইয়ের
মালপত্রের মধ্যে পানপাত্র রেখে
দিল, অতঃপর এক ঘোষক
উচ্চৈস্বরে বলল: হে যাত্রীদল!
তোমরা নিশ্চয়ই চোর।

৭১। তারা তাদের দিকে ফিরে
তাকাল এবং বলল: তোমরা
কি হারিয়েছ?
--- OCR End ---
৭২। তারা বলল: আমরা রাজার পানপাত্র হারিয়েছি;
যে ওটা এনে দিবে সে এক উট বোঝাই মাল পাবে 
এবং আমি ওর যামীন।

৭৩। তারা বলল: আল্লাহর
শপথ! তোমরাতো জান যে,
আমরা এই দেশে দুস্কৃতি করতে
আসিনি এবং আমরা চোরও নই।

৭৪। তারা বলল: যদি তোমরা
মিথ্যাবাদী হও তাহলে তার শাস্তি
কি?

৭৫। তারা বলল: এর শাস্তি এই
যে, যার মালপত্রের মধ্যে পাত্রটি
পাওয়া যাবে, সে'ই তার বিনিময়,
এভাবে
আমরা সীমা
লংঘনকারীদের শাস্তি দিয়ে থাকি।

৭৬। অতঃপর সে তার (সহোদর)
ভাইয়ের মালপত্র তল্লাশির পূর্বে
তাদের মাল-পত্র তল্লাশি করতে
লাগল, পরে তার সহোদরের
মাল-পত্রের মধ্য হতে পাত্রটি বের
করল। এভাবে আমি ইউসুফের
জন্য কৌশল করেছিলাম, রাজার
আইনে তার সহোদরকে সে
আটক করতে পারতনা, আল্লাহ
ইচ্ছা না করলে। আমি যাকে ইচ্ছা
মর্যাদায় উন্নীত করি, প্রত্যেক
জ্ঞানবান ব্যক্তির উপর আছেন
সর্বজ্ঞানী।

৭৭। তারা বলল: সে যদি চুরি
করে থাকে তার (সহোদর)
ভাইওতো ইতোপূর্বে চুরি
করেছিল, এতে ইউসুফ প্রকৃত
ব্যাপার নিজের মনে গোপন
রাখল এবং তাদের কাছে প্রকাশ
করলনা। সে মনে মনে বললঃ
তোমাদের অবস্থাতো হীনতর
এবং তোমরা যা বলছ সে
সম্বন্ধে আল্লাহ সবিশেষ
অবগত।

৭৮। তারা বলল: হে আযীয!
এর পিতা আছেন অতিশয়
বৃদ্ধ, সুতরাং এর স্থলে আপনি
আমাদের একজনকে রাখুন!
আমরাতো আপনাকে দেখছি
মহানুভব ব্যক্তিদের একজন।

৭৯। সে বললঃ যার নিকট
আমরা আমাদের মাল
পেয়েছি, তাকে ছাড়া অন্যকে
রাখার অপরাধ হতে আমরা
আল্লাহর কাছে আশ্রয় প্রার্থনা
করছি। এরূপ করলে আমরা
অবশ্যই সীমা লংঘনকারী হব।

৮০। যখন তারা তার নিকট হতে
সম্পূর্ণ নিরাশ হল তখন তারা
নির্জনে গিয়ে পরামর্শ করতে
লাগল, ওদের মধ্যে যে ছিল
বয়োজ্যেষ্ঠ সে বলল: তোমরা
কি জাননা যে, তোমাদের পিতা
তোমাদের নিকট হতে আল্লাহর
নামে অঙ্গীকার নিয়েছেন এবং
পূর্বেও
তোমরা ইউসুফের
ব্যাপারে ত্রুটি করেছিলে; সুতরাং
আমি কিছুতেই এই দেশ ত্যাগ
করবনা যতক্ষণ না আমার পিতা
আমাকে অনুমতি দেন অথবা
আল্লাহ আমার জন্য কোন ব্যবস্থা
করেন এবং তিনিই বিচারকদের
মধ্যে শ্রেষ্ঠ।

৮১। তোমরা তোমাদের পিতার
নিকট ফিরে যাও এবং বলঃ হে
আমাদের পিতা! আপনার পুত্র
চুরি করেছে এবং আমরা যা জানি
তারই প্রত্যক্ষ বিবরণ দিলাম,
অদৃশ্যের
ব্যাপারে আমরা
অবহিত ছিলামনা।

৮২। যে জনপদে আমরা ছিলাম
ওর অধিবাসীদেরকে জিজ্ঞেস
করুন এবং যে যাত্রীদলের সাথে
আমরা এসেছি তাদেরকেও,
আমরা অবশ্যই সত্যবাদী।

--- OCR Start ---
৮৩। ইয়াকূব বলল: না,
তোমাদের মন তোমাদের জন্য
একটি কাহিনী সাজিয়ে
দিয়েছে; সুতরাং পূর্ণ ধৈর্যই
শ্রেয়; হয়তো আল্লাহ ওদেরকে
এক সাথে আমার কাছে এনে
দিবেন, তিনি সর্বজ্ঞ, প্রজ্ঞাময়।

৮৪। সে ওদের দিক থেকে
মুখ ফিরিয়ে নিল এবং বলল:
আফসোস ইউসুফের জন্য।
শোকে তার চক্ষুদ্বয় সাদা হয়ে
গিয়েছিল এবং সে ছিল
অসহনীয় মনস্তাপে ক্লিষ্ট।

৮৫। তারা বলল: আল্লাহর
শপথ! আপনিতো ইউসুফের
কথা ভুলবেননা যতক্ষণ না
আপনি মরনাপন্ন হয়ে যান,
অথবা মৃত্যু বরণ করবেন।

৮৬। সে বলল: আমি আমার
অসহনীয় বেদনা, আমার দুঃখ
আল্লাহর নিকট নিবেদন করছি
এবং আমি আল্লাহর নিকট
হতে যা জানি তোমরা তা
জাননা।
--- OCR End ---
৮৭। হে আমার পুত্রগণ!
তোমরা যাও, ইউসুফ ও
তার সহোদরের অনুসন্ধান
কর এবং আল্লাহর করুণা
হতে তোমরা নিরাশ
হয়োনা, কারণ কাফির
ব্যতীত কেহই আল্লাহর
করুণা হতে নিরাশ হয়না।

৮৮। যখন তারা তার নিকট
উপস্থিত হল তখন বললঃ হে
আযীয! আমরা ও আমাদের
পরিবার পরিজন বিপন্ন হয়ে
পড়েছি এবং আমরা তুচ্ছ পণ্য
নিয়ে এসেছি; আপনি
আমাদের রসদ পূর্ণ মাত্রায়
দিন এবং আমাদেরকে দান
করুন; আল্লাহ দাতাদেরকে
পুরস্কৃত করেন।

৮৯। সে বললঃ তোমরা কি
জান, তোমরা ইউসুফ ও তার
সহোদরের প্রতি কিরূপ আচরণ
করেছিলে, যখন তোমরা ছিলে
অজ্ঞ?

৯০। তারা বলল: তাহলে কি
তুমিই ইউসুফ? সে বলল:
আমিই ইউসুফ এবং এই আমার
সহোদর; আল্লাহ আমাদের প্রতি
অনুগ্রহ করেছেন। যে ব্যক্তি
মুত্তাকী ও ধৈর্যশীল, আল্লাহ
সেইরূপ সৎ কর্মপরায়ণদের
শ্রমফল নষ্ট করেননা।

৯১। তারা বলল: আল্লাহর
শপথ! আল্লাহ নিশ্চয়ই তোমাকে
আমাদের উপর প্রাধান্য
দিয়েছেন এবং আমরা নিশ্চয়ই
অপরাধী ছিলাম।

৯২। সে বলল: আজ
তোমাদের বিরুদ্ধে কোন
অভিযোগ নেই, আল্লাহ
তোমাদেরকে ক্ষমা করুন, এবং
তিনি দয়ালুদের মধ্যে শ্রেষ্ঠ
দয়ালু।

--- OCR Start ---
৯৩। তোমরা আমার এ জামাটি
নিয়ে যাও এবং এটা আমার
পিতার মুখমন্ডলের উপর রেখ,
তিনি দৃষ্টিশক্তি ফিরে পাবেন, আর
তোমরা তোমাদের পরিবারের
সকলকেই আমার নিকট নিয়ে
এসো।

৯৪। অতঃপর যাত্রীদল যখন বের
হয়ে পড়ল তখন তাদের পিতা
বলল: তোমরা যদি আমাকে
অপ্রকৃতিস্থ মনে না কর তাহলে
বলি: আমি ইউসুফের ঘ্রাণ
পাচ্ছি।

৯৫। তারা বলল: আল্লাহর
শপথ! আপনিতো আপনার পূর্ব
বিভ্রান্তিতেই রয়েছেন।
--- OCR End ---
৯৬। অতঃপর যখন সুসংবাদ
বাহক উপস্থিত হল এবং তার
মুখমন্ডলের উপর জামাটি
রাখল তখন সে দৃষ্টিশক্তি
ফিরে পেল। সে বলল: আমি
কি তোমাদেরকে বলিনি যে,
আমি আল্লাহর নিকট হতে যা
জানি তোমরা তা জাননা।

৯৭। তারা বললঃ হে
আমাদের পিতা! আমাদের
পাপের জন্য ক্ষমা প্রার্থনা
করুন; আমরাতো অপরাধী।

৯৮। সে বলল ঃ আমি আমার
রবের নিকট তোমাদের জন্য
ক্ষমা প্রার্থনা করব, তিনি তো
অতি ক্ষমাশীল, পরম দয়ালু।

--- OCR Start ---
৯৯। অতঃপর তারা যখন
ইউসুফের নিকট উপস্থিত হল
তখন সে তার মাতা-পিতাকে
আলিঙ্গন করল এবং বলল:
আপনারা আল্লাহর ইচ্ছায়
নিরাপদে মিসরে প্রবেশ করুন!

১০০। আর ইউসুফ তার
মাতা-পিতাকে উচ্চাসনে বসাল
এবং তারা সবাই তার সামনে
সাজদায় লুটিয়ে পড়ল। সে
বলল: হে আমার পিতা! এটাই
আমার পূর্বেকার স্বপ্নের ব্যাখ্যা;
আমার রাব্ব ওটা সত্যে
পরিণত করেছেন এবং তিনি
আমাকে কারাগার হতে মুক্ত
করেছেন এবং শাইতান আমার
ও আমার ভাইদের সম্পর্ক নষ্ট
করার পরও আপনাদেরকে মরু
অঞ্চল হতে এখানে এনে দিয়ে
আমার প্রতি অনুগ্রহ করেছেন,
আমার রাব্ব যা ইচ্ছা তা
নিপুণতার সাথে করে থাকেন,
তিনিতো সর্বজ্ঞ, প্রজ্ঞাময়।
--- OCR End ---
১০১। হে আমার রাব্ব!
আপনি আমাকে রাজ্য দান
করেছেন এবং স্বপ্নের ব্যাখ্যা
শিক্ষা দিয়েছেন। হে
আকাশমন্ডলী ও
পৃথিবীর
সৃষ্টিকর্তা! আপনিই ইহলোক ও
পরলোকে আমার অভিভাবক,
আপনি আমাকে
মুসলিম
হিসাবে মৃত্যু দান করুন এবং
আমাকে সৎ কর্মপরায়ণদের
অন্তর্ভুক্ত করুন!

১০২। এটা অদৃশ্যলোকের
সংবাদ যা তোমাকে আমি অহী
দ্বারা
অবহিত
করছি,
ষড়যন্ত্রকালে যখন তারা
মতৈক্যে পৌঁছেছিল তখন তুমি
তাদের সাথে ছিলেনা।

১০৩। তুমি যতই চাও না
কেন, অধিকাংশ
লোকই
বিশ্বাস করার নয়।

১০৪। আর তুমিতো তাদের
কাছে কোন পারিশ্রমিক দাবী
করছনা, এটাতো বিশ্বজগতের
জন্য উপদেশ ছাড়া কিছু নয়।

--- OCR Start ---
১০৫। আকাশমন্ডলী ও
পৃথিবীতে অনেক নিদর্শন
রয়েছে, তারা এ সমস্ত প্রত্যক্ষ
করে, কিন্তু তারা এ সবের প্রতি
উদাসীন।

১০৬। তাদের অধিকাংশ
আল্লাহকে বিশ্বাস করে, কিন্তু
তাঁর সাথে শরীক করে।

১০৭। তাহলে কি তারা
আল্লাহর সর্বগ্রাসী শাস্তি হতে
অথবা তাদের অজ্ঞাতসারে
কিয়ামাতের আকস্মিক উপস্থিতি
হতে নিরাপদ?
--- OCR End ---
--- OCR Start ---
১০৮। তুমি বল: এটাই আমার
(আল্লাহর) পথ; প্রতিটি মানুষকে
আমি আহ্বান করি সজ্ঞানে,
আমি এবং আমার অনুসারীগণও;
আল্লাহ মহিমান্বিত এবং যারা
আল্লাহর সাথে শরীক স্থাপন করে
আমি তাদের অন্তভুক্ত নই।
--- OCR End ---
১০৯। তোমার পূর্বেও
জনপদবাসীদের মধ্য হতে
পুরুষদেরকেই
পাঠিয়েছিলাম, যাদের নিকট
অহী পাঠাতাম; তারা কি
পৃথিবীতে ভ্রমণ করেনি এবং
তাদের পূর্ববর্তীদের কি
পরিণাম হয়েছিল তা কি
দেখেনি? যারা মুত্তাকী
তাদের জন্য পরকালই
শ্রেয়; তোমরা কি বুঝনা?

১১০। অবশেষে যখন রাসূলগণ
নিরাশ হল এবং লোকে ভাবল
যে, রাসূলদেরকে মিথ্যা আশ্বাস
দেয়া হয়েছে তখন তাদের
কাছে আমার সাহায্য এলো।
এভাবে আমি যাকে ইচ্ছা করি
সে উদ্ধার পায়, আর অপরাধী
সম্প্রদায় হতে আমার শাস্তি রদ
করা হয়না।

১১১। তাদের বৃত্তান্তে
বোধশক্তি সম্পন্ন ব্যক্তিদের
জন্য আছে শিক্ষা, ইহা
এমন বাণী যা মিথ্যা প্রবন্ধ
নয়, কিন্তু মু'মিনদের জন্য
এটা পূর্ব গ্রন্থে যা আছে
উহার সমর্থন এবং সমস্ত
কিছুর বিশদ বিবরণ,
হিদায়াত ও রাহমাত।

tafsir_ibne_kathir_part4
page 232

sura-13|১। আলিম লাম মীম রা,
এগুলি কুরআনের আয়াত;
যা তোমার রাব্ব হতে
তোমার প্রতি অবতীর্ণ হয়েছে
তা'ই সত্য; কিন্তু অধিকাংশ
এতে বিশ্বাস করেনা।

২। আল্লাহই উর্ধ্বদেশে আকাশমন্ডলী স্থাপন করেছেন স্তম্ভ ব্যতীত,
 তোমরা এটা দেখছ।
অতঃপর তিনি আরশে সমাসীন
হলেন এবং সূর্য ও চাঁদকে
নিয়মাধীন করলেন; প্রত্যেকে
নির্দিষ্টকাল পর্যন্ত আবর্তন করে,
তিনি সকল বিষয় নিয়ন্ত্রণ করেন
এবং নিদর্শনসমূহ বিশদভাবে বর্ণনা
করেন যাতে তোমরা তোমাদের
রবের সাথে সাক্ষাৎ সম্বন্ধে নিশ্চিত
বিশ্বাস করতে পার।

--- OCR Start ---
৩। তিনিই ভূতলকে বিস্তৃত
করেছেন এবং ওতে পর্বত ও
নদী সৃষ্টি করেছেন এবং
প্রত্যেক প্রকারের ফল সৃষ্টি
করেছেন জোড়ায় জোড়ায়;
তিনি দিনকে রাত দ্বারা
আচ্ছাদিত করেন; এতে
অবশ্যই নিদর্শন রয়েছে চিন্ত
*াশীল সম্প্রদায়ের জন্য।

4। পৃথিবীতে রয়েছে পরস্পর
সংলগ্ন ভূখন্ড; ওতে আছে
আঙ্গুর-কানন,
শষ্যক্ষেত,
একাধিক শির বিশিষ্ট অথবা
এক শির বিশিষ্ট খেজুর-বৃক্ষ,
সিঞ্চিত একই পানিতে; এবং
ফল হিসাবে ওগুলির কতককে
কতকের উপর আমি শ্রেষ্ঠত্ব
দিয়ে থাকি, অবশ্যই
বোধশক্তি সম্পন্ন সম্প্রদায়ের
জন্য এতে রয়েছে নিদর্শন।
--- OCR End ---
৫। যদি তুমি বিস্মিত হও
তাহলে বিস্ময়ের বিষয় তাদের
বক্তব্য: মাটিতে পরিণত
হওয়ার পরও কি আমরা নতুন
জীবন লাভ করব? ওরাই
ওদের রাব্বকে অস্বীকার করে
এবং ওদেরই গলদেশে থাকবে
লৌহ-শৃংখল, ওরাই জাহান্নামী
এবং সেখানে ওরা
চিরস্থায়ীভাবে অবস্থানকারী।

৬। মঙ্গলের পূর্বে তারা
তোমাকে শাস্তি ত্বরান্বিত
করতে বলে, যদিও তাদের
পূর্বে এর বহু দৃষ্টান্ত গত
হয়েছে। বস্তুতঃ মানুষের
সীমা লংঘন সত্ত্বেও তোমার
রাব্ব মানুষের প্রতি ক্ষমাশীল
এবং তোমার রাব্ব শাস্তি
দানেও কঠোর।

৭। যারা কুফরী করেছে তারা বলে
: তার রবের নিকট হতে তার নিকট কোন নিদর্শন অবতীর্ণ হয়না কেন?
 হে নাবী! কথা এই যে, তুমিতো শুধুমাত্র ভয় প্রদর্শনকারী 
এবং প্রত্যেক সম্প্রদায়ের জন্য রয়েছে পথ প্রদর্শক।

৮। প্রত্যেক নারী যা গর্ভে
ধারণ করে এবং জরায়ুতে যা
কিছু কমে ও বাড়ে আল্লাহ
তা জানেন। এবং তাঁর
বিধানে প্রত্যেক বস্তুরই এক
নির্দিষ্ট পরিমাণ আছে।

৯। যা অদৃশ্য ও যা দৃশ্যমান
তিনি তা অবগত; তিনি
মহান, সর্বোচ্চ মর্যাদাবান।

--- OCR Start ---
১০। তোমাদের মধ্যে যে কথা
গোপন রাখে এবং যে তা প্রকাশ
করে, রাতে যে আত্মগোপন
করে এবং দিনে যে প্রকাশ্যে
বিচরণ করে, তারা সমভাবে
তাঁর (আল্লাহর) জ্ঞানগোচর।

১১। মানুষের জন্য তার সামনে
ও পিছনে একের পর এক প্রহরী
থাকে; ওরা আল্লাহর আদেশে
তার রক্ষণাবেক্ষণ করে; নিশ্চয়ই
আল্লাহ কোন সম্প্রদায়ের অবস্থা
পরিবর্তন করেননা যতক্ষণ না
তারা নিজেদের অবস্থা নিজেরা
পরিবর্তন করে। কোন সম্প্রদায়
সম্পর্কে যদি আল্লাহ অশুভ কিছু
ইচ্ছা করেন তাহলে তা রদ
করার কেহ নেই এবং তিনি
ছাড়া তাদের কোন অভিভাবক
(ওয়ালী) নেই।
--- OCR End ---
১২। তিনিই তোমাদেরকে
দেখান বিজলী, যা ভয় ও
ভরসা সঞ্চার করে এবং
তিনিই সৃষ্টি করেন ঘন মেঘ।

১৩। বজ্র ধ্বনি ও মালাইকা
সভয়ে তাঁর সপ্রশংস মহিমা
ও পবিত্রতা ঘোষণা করে।
তিনি বজ্রপাত ঘটান এবং
যাকে ইচ্ছা ওটা দ্বারা আঘাত
করেন। তথাপি ওরা আল্লাহ
সম্বন্ধে বিতন্ডা করে; যদিও
তিনি মহাশক্তিশালী।

--- OCR Start ---
১৪। সত্যের আহ্বান
তাঁরই। যারা তাঁকে ছাড়া
আহ্বান করে অপরকে তারা
(অপরেরা)
তাদেরকে
কোনই সাড়া দেয়না; তাদের
দৃষ্টান্ত সেই ব্যক্তির মত যে
তার মুখে পানি পৌঁছবে এই
আশায় তার হস্তদ্বয় প্রসারিত
করে এমন পানির দিকে যা
তার মুখে পৌঁছার নয়,
কাফিরদের আহ্বান নিষ্ফল।
--- OCR End ---
--- OCR Start ---
১৫। আল্লাহর প্রতি
সাজদাহবনত হয়
আকাশমন্ডলী ও পৃথিবীতে যা
কিছু আছে, ইচ্ছায় অথবা
অনিচ্ছায় এবং তাদের
ছায়াগুলিও সকাল-সন্ধ্যায়।
(সাজদাহ)
--- OCR End ---
১৬। বলঃ কে আকাশমন্ডলী
ও পৃথিবীর রাব্ব? বলঃ
তিনি আল্লাহ! বল: তাহলে
কি তোমরা অভিভাবক রূপে
গ্রহণ করেছ আল্লাহর
পরিবর্তে অপরকে, যারা
নিজেদের লাভ বা ক্ষতি
সাধনে সক্ষম নয়? বল:
অন্ধ ও চক্ষুস্মান কি সমান
অথবা অন্ধকার ও আলো কি
এক? তাহলে কি তারা
আল্লাহর এমন শরীক স্থাপন
করছে যারা (আল্লাহর সৃষ্টির
মত) সৃষ্টি করেছে, যে
কারণে সৃষ্টি তাদের মধ্যে
বিভ্রাট ঘটিয়েছে? বল:
আল্লাহ সকল কিছুর স্রষ্টা,
তিনি এক, পরাক্রমশালী।

--- OCR Start ---
১৭। তিনি আকাশ হতে বৃষ্টি
বর্ষণ করেন, ফলে নদীসমূহ
ওদের পরিমাণ অনুযায়ী
প্লাবিত হয় এবং প্লাবন তার
উপরিস্থিত আবর্জনা বহন
করে। এভাবে আবর্জনা
উপরি ভাগে আসে যখন
অলংকার অথবা তৈজসপত্র
নির্মানের উদ্দেশে কিছু
অগ্নিতে উত্তপ্ত করা হয়
তার। এভাবে আল্লাহ সত্য
ও অসত্যের দৃষ্টান্ত দিয়ে
থাকেন; যা আবর্জনা তা
ফেলে দেয়া হয় এবং যা
মানুষের উপকারে আসে তা
যমীনে থেকে যায়, এভাবে
আল্লাহ উপমা দিয়ে থাকেন।

১৮। মঙ্গল তাদের, যারা
তাদের রবের আহ্বানে সাড়া
দেয়। এবং যারা তাঁর ডাকে
সাড়া দেয়না তাদের যদি
পৃথিবীতে যা কিছু আছে তা
সমস্তই থাকত এবং উহার
সাথে সম পরিমাণ আরও
থাকত তাহলে অবশ্যই তারা
মুক্তিপণ স্বরূপ তা প্রদান
করত; তাদের হিসাব হবে
কঠোর এবং জাহান্নাম হবে
তাদের আবাস; ওটা কত
নিকৃষ্ট আশ্রয়স্থল!

১৯। তোমার রাব্ব হতে
তোমার প্রতি যা অবতীর্ণ
হয়েছে তা যে ব্যক্তি সত্য বলে
জানে সে, আর অন্ধ কি সমান?
উপদেশ গ্রহণ করে শুধু
বিবেকবুদ্ধি সম্পন্ন ব্যক্তিরাই।

২০। যারা আল্লাহকে প্রদত্ত অঙ্গীকার রক্ষা করে এবং
প্রতিজ্ঞা ভঙ্গ করেনা -

২১। আর আল্লাহ যে সম্পর্ক
অক্ষুণ্ণ রাখতে আদেশ করেছেন যারা তা অক্ষুণ্ণ রাখে,
 ভয় করে তাদের রাব্বকে এবং
ভয় করে কঠোর হিসাবকে -

২২। আর যারা তাদের রবের
সন্তুষ্টি লাভের জন্য ধৈর্য ধারণ
করে, সালাত সুপ্রতিষ্ঠিত করে,
আমি
তাদেরকে যে
জীবনোপকরণ দিয়েছি তা
হতে গোপনে ও প্রকাশ্যে ব্যয়
করে এবং যারা ভাল দ্বারা মন্দ
দূর করে তাদের জন্য শুভ
পরিণাম -

২৩। স্থায়ী জান্নাত, তাতে
তারা প্রবেশ করবে এবং
তাদের মাতা-পিতা, পতি-পত্নী
ও সন্তান-সন্ততিদের মধ্যে
যারা সৎ কাজ করেছে তারাও
এবং মালাইকা/ফেরেশতারা
তাদের কাছে হাযির হবে
প্রত্যেক দরজা দিয়ে।

২৪। (হাযির হয়ে তারা)
বলবে: তোমরা ধৈর্য ধারণ
করেছ বলে তোমাদের প্রতি
শান্তি! কতই না ভাল এই
পরিণাম!

২৫। যারা আল্লাহর সাথে
দৃঢ় অঙ্গীকারে আবদ্ধ হওয়ার
পর তা ভঙ্গ করে, যে সম্পর্ক
অক্ষুন্ন রাখতে আল্লাহ
আদেশ করেছেন তা ছিন্ন
করে এবং পৃথিবীতে অশান্তি
সৃষ্টি করে বেড়ায়, তাদের
জন্য আছে অভিসম্পাত এবং
আছে মন্দ আবাস।

--- OCR Start ---
২৬। আল্লাহ যার জন্য ইচ্ছা
করেন তার জীবনোপকরণ
বর্ধিত করেন কিংবা সংকুচিত
করেন; কিন্তু তারা পাথির্ব
জীবন নিয়েই উল্লসিত, অথচ
ইহজীবনতো
পরজীবনের
তুলনায় ক্ষণস্থায়ী ভোগ মাত্র।
--- OCR End ---
--- OCR Start ---
২৭। যারা কুফরী করেছে তারা
বলে: তার রবের নিকট হতে
তার নিকট কোন নিদর্শন
অবতীর্ণ হয়না কেন? তুমি বলঃ
আল্লাহ যাকে ইচ্ছা বিভ্রান্ত
করেন এবং তিনি তাদেরকে
তাঁর পথ দেখান যারা তাঁর
অভিমুখী।

২৮। যারা ঈমান আনে এবং
আল্লাহর স্মরণে যাদের চিত্ত
প্রশান্ত হয়; জেনে রেখ,
আল্লাহর স্মরণেই চিত্ত প্রশান্ত
হয়।

২৯। যারা ঈমান আনে ও সৎ
কাজ করে, কল্যাণ ও শুভ
পরিণাম তাদেরই।

৩০। এভাবে আমি তোমাকে
পাঠিয়েছি এক জাতির প্রতি,
যার পূর্বে বহু জাতি গত হয়েছে,
তাদের নিকট আবৃত্তি করার
জন্য, যা আমি তোমার প্রতি
প্রত্যাদেশ করেছি; তথাপি তারা
দয়াময়কে অস্বীকার করে। তুমি
বল: তিনিই আমার রাব্ব! তিনি
ছাড়া অন্য কোন মা'বুদ নেই,
তাঁরই উপর আমি নির্ভর করি
এবং আমার প্রত্যাবর্তন তাঁরই
কাছে।

৩১। যদি কোন কুরআন এমন
হত যদ্বারা পর্বতকে গতিশীল
করা যেত অথবা পৃথিবীকে
বিদীর্ণ করা যেত অথবা মৃতের
সাথে কথা বলা যেত, তবুও
তারা তাতে বিশ্বাস করতনা;
কিন্তু সমস্ত বিষয়ই আল্লাহর
ইখতিয়ারভুক্ত; তাহলে কি যারা
ঈমান এনেছে তাদের প্রত্যয়
হয়নি যে, আল্লাহ ইচ্ছা করলে
নিশ্চয়ই সকলকে সৎ পথে
পরিচালিত করতে পারতেন?
যারা কুফরী করেছে তাদের কর্মফলের
 জন্য তাদের বিপর্যয় ঘটতেই থাকবে, অথবা বিপর্যয়
তাদের আশে-পাশে আপতিত
হতেই থাকবে, যতক্ষণ পর্যন্ত না
আল্লাহর প্রতিশ্রুতি ঘটবে,
নিশ্চয়ই আল্লাহ প্রতিশ্রুতি ভঙ্গ
করেননা।

৩২। তোমার পূর্বেও অনেক
রাসূলকে ঠাট্টা-বিদ্রূপ করা
হয়েছে এবং যারা কুফরী করেছে
তাদেরকে কিছু অবকাশ
দিয়েছিলাম, অতঃপর তাদেরকে
পাকড়াও করেছিলাম; কেমন
ছিল আমার পাকড়াও!

৩৩। তাহলে কি প্রত্যেক
মানুষ যা করে, তার যিনি
পর্যবেক্ষক তিনি অক্ষম এদের
উপাস্যগুলির মত? অথচ তারা
আল্লাহর বহু শরীক করেছে।
তুমি বল: তোমরা তাদের
পরিচয় দাও; তোমরা কি
পৃথিবীর এমন কিছুর সংবাদ
তাঁকে দিতে চাও যা তিনি
জানেননা? না বরং ওদের
ছলনা তাদের নিকট শোভন
প্রতীয়মান হয় এবং তারা সৎ
পথ হতে নিবৃত্ত হয়; আল্লাহ
যাকে বিভ্রান্ত করেন তার
কোন পথ প্রদর্শক নেই।

৩৪। তাদের জন্য পার্থিব জীবনে আছে শাস্তি এবং পরকালের শাস্তিতো আরও কঠোর! এবং আল্লাহর শাস্তি হতে রক্ষা করার তাদের কেহ নেই।

৩৫। মুত্তাকীদেরকে যে জান্নাতের প্রতিশ্রুতি দেয়া হয়েছে তার উপমা এইরূপ: ওর পাদদেশে নদী প্রবাহিত, ওর ফলসমূহ এবং ওর ছায়া
চিরস্থায়ী; যারা মুত্তাকী এটা
তাদের কর্মফল, এবং
কাফিরদের কর্মফল আগুন।

৩৬। আমি যাদেরকে কিতাব
দিয়েছি তারা যা তোমার প্রতি
অবতীর্ণ হয়েছে তাতে আনন্দ
পায়, কিন্তু কোন কোন দল
ওর কতক অংশ অস্বীকার
করে। তুমি বল: আমিতো
আল্লাহরই ইবাদাত করতে ও
তাঁর কোন শরীক না করতে
আদিষ্ট হয়েছি; আমি তাঁরই
প্রতি আহ্বান করি এবং তাঁরই
নিকট আমার প্রত্যাবর্তন।

৩৭। আর এভাবে আমি ইহা
(কুরআন) অবতীর্ণ করেছি
এক বিধান, আরাবী ভাষায়।
জ্ঞান প্রাপ্তির পর তুমি যদি
তাদের খেয়াল খুশীর অনুসরণ
কর তাহলে আল্লাহর বিরুদ্ধে
তোমার কোন অভিভাবক ও
রক্ষক থাকবেনা।

৩৮। তোমার পূর্বেও আমি
অনেক রাসূল প্রেরণ করেছিলাম
এবং তাদেরকে স্ত্রী ও সন্তান-
সন্ততি দিয়েছিলাম। আল্লাহর
অনুমতি ছাড়া কোন নিদর্শন
উপস্থিত করা কোন রাসূলের
কাজ নয়; প্রত্যেক বিষয়ের
নির্ধারিত কাল লিপিবদ্ধ।

৩৯। আল্লাহর যা ইচ্ছা তা
নিশ্চিহ্ন করেন এবং যা ইচ্ছা তা
প্রতিষ্ঠিত রাখেন এবং তাঁরই
নিকট আছে কিতাবের মূল।

৪০। আমি তাদেরকে যে শাস্তির কথা বলি, 
তার কিছু যদি তোমাকে দেখিয়েই দিই অথবা যদি এর 
পূর্বে তোমার মৃত্যু ঘটিয়েই দিই - তোমার কর্তব্যতো শুধু প্রচার করা;
 আর হিসাব গ্রহণের দায়িত্ব আমার। 

৪১। তারা কি দেখেনা যে, আমি তাদের দেশকে চারদিক 
হতে সংকুচিত করে আনছি? আল্লাহ আদেশ করেন,
তাঁর আদেশ রদ করার কেহ নেই এবং তিনি হিসাব গ্রহণে তৎপর।

৪২। তাদের পূর্বে যারা ছিল
তারাও চক্রান্ত করেছিল, কিন্তু
সমস্ত চক্রান্ত আল্লাহর
ইখতিয়ারে; প্রত্যেক ব্যক্তি যা
করে তা তিনি জানেন এবং
কাফিরেরা শীঘ্রই জানবে শুভ এ
পরিণাম কাদের জন্য।

৪৩। যারা কুফরী করেছে তারা বলে: তুমি (আল্লাহর)
প্রেরিত নও; তুমি বল: 
আল্লাহ এবং যাদের নিকট কিতাবের জ্ঞান আছে তারা আমার ও তোমাদের মধ্যে
সাক্ষী হিসাবে যথেষ্ট।

tafsir_ibne_kathir_part4
page 301

sura-14|১। আলিফ লাম রা। এই
কিতাব আমি তোমার প্রতি
অবতীর্ণ করেছি যাতে তুমি
মানব জাতিকে বের করে
আনতে পার অন্ধকার হতে
আলোর দিকে; তাঁর পথে,
যিনি পরাক্রমশালী, প্রশংসাহ।

২। আল্লাহ, আসমানসমূহ ও
যমীনে যা কিছু আছে তা
তাঁরই; কঠিন শাস্তির দুর্ভোগ
কাফিরদের জন্য।

৩। যারা পার্থিব জীবনকে
পরকালিন জীবনের উপর
প্রাধান্য দেয়, মানুষকে নিবৃত্ত
করে আল্লাহর পথ হতে এবং
তা (আল্লাহর পথ) বক্র করতে
চায়; তারাইতো ঘোর বিভ্রান্তিতে
রয়েছে।

৪। আমি প্রত্যেক রাসূলকেই
তার স্বজাতির ভাষাভাষী করে
পাঠিয়েছি তাদের নিকট
পরিস্কারভাবে ব্যাখ্যা করার
জন্য, আল্লাহ যাকে ইচ্ছা
বিভ্রান্ত করেন এবং যাকে ইচ্ছা
সৎ পথে পরিচালিত করেন
এবং তিনি পরাক্রমশালী,
প্রজ্ঞাময়।

৫। মূসাকে আমি আমার
নিদর্শনসহ প্রেরণ করেছিলাম
এবং বলেছিলাম: তোমার
সম্প্রদায়কে অন্ধকার হতে
আলোতে আনয়ন কর, এবং
তাদেরকে আল্লাহর দিবসগুলি
দ্বারা উপদেশ দাও, এতেতো
নিদর্শন রয়েছে পরম ধৈর্যশীল
ও কৃতজ্ঞ ব্যক্তির জন্য।

৬। যখন মূসা তার
সম্প্রদায়কে বলেছিল:
তোমরা আল্লাহর অনুগ্রহ স্মরণ
কর যখন তিনি তোমাদেরকে
রক্ষা করেছিলেন ফির'আউন
সম্প্রদায়ের কবল হতে যারা
তোমাদেরকে নিকৃষ্ট শাস্তি
দিত, তোমাদের পুত্রদেরকে
যবাহ করত ও তোমাদের
নারীদেরকে জীবিত রাখত;
এবং এতে ছিল তোমাদের
রবের পক্ষ হতে এক
মহাপরীক্ষা।

৭। যখন তোমাদের রব্ব
ঘোষণা করেনঃ তোমরা
কৃতজ্ঞ হলে তোমাদেরকে
অবশ্যই অধিক দিব, আর
অকৃতজ্ঞ হলে অবশ্যই আমার
শাস্তি হবে কঠোর।

৮। মূসা বলেছিলঃ তোমরা
এবং পৃথিবীর সকলেও যদি
অকৃতজ্ঞ হও তথাপি আল্লাহ
অভাবমুক্ত এবং প্রশংসাহ।

৯। তোমাদের কাছে কি সংবাদ
আসেনি তোমাদের পূর্ববর্তীদের;
নূহের সম্প্রদায়ের, 'আদ ও
ছামূদের এবং তাদের
পূর্ববর্তীদের? তাদের বিষয়
আল্লাহ ছাড়া অন্য কেহ জানেনা;
তাদের কাছে স্পষ্ট নিদর্শনসহ
তাদের রাসূল এসেছিল; তারা
তাদের হাত তাদের মুখে স্থাপন
করত এবং বলত: যা নিয়ে
তোমরা প্রেরিত হয়েছ তা আমরা
প্রত্যাখ্যান করি এবং আমরা
অবশ্যই বিভ্রান্তিকর সন্দেহ
পোষণ করি সেই বিষয়ে, যার
প্রতি তোমরা আমাদেরকে
আহ্বান করছ।

--- OCR Start ---
১০। তাদের রাসূলগণ বলেছিল
: আল্লাহ সম্বন্ধে কি কোন
সন্দেহ আছে, যিনি আকাশসমূহ
ও পৃথিবীর সৃষ্টিকর্তা? তিনি
তোমাদেরকে আহ্বান করেন
তোমাদের পাপ ক্ষমা করার
জন্য এবং নির্দিষ্টকাল পর্যন্ত
তোমাদেরকে অবকাশ দেয়ার
জন্য। তারা বলত: তোমরাতো
আমাদের মতই মানুষ;
আমাদের পিতৃ-পুরুষগণ যাদের
ইবাদাত করত তোমরা তাদের
ইবাদাত হতে আমাদেরকে
বিরত রাখতে চাও; অতএব
তোমরা আমাদের কাছে কোন
অকাট্য প্রমাণ উপস্থিত কর।

১১। তাদের রাসূলগণ
তাদেরকে বলত: সত্য বটে
আমরা তোমাদের মত মানুষ,
কিন্তু আল্লাহ তাঁর বান্দাদের
মধ্যে যাকে ইচ্ছা অনুগ্রহ
করেন; আল্লাহর অনুমতি ছাড়া
তোমাদের নিকট প্রমাণ
উপস্থিত করা আমাদের কাজ
নয়; মু'মিনদের আল্লাহর উপরই
নির্ভর করা উচিত।

১২। আমরা আল্লাহর উপর
নির্ভর করবনা কেন? তিনিইতো
আমাদেরকে পথ প্রদর্শন
করেছেন; তোমরা আমাদেরকে
যে ক্লেশ দিচ্ছ, আমরা অবশ্যই
তা ধৈর্যের সাথে সহ্য করব
এবং নির্ভরকারীদের আল্লাহরই
উপর নির্ভর করা উচিত।

--- OCR Start ---
১৩। কাফিরেরা তাদের
রাসূলদেরকে বলেছিল: আমরা
তোমাদেরকে অবশ্যই আমাদের
দেশ হতে বহিস্কার করব,
অথবা তোমাদেরকে আমাদের
ধর্মাদর্শে ফিরে আসতেই হবে।
অতঃপর রাসূলদেরকে তাদের
রাব্ব অহী প্রেরণ করলেন;
যালিমদেরকে আমি অবশ্যই
বিনাশ করব।

১৪। তাদের পরে আমি
তোমাদেরকে দেশে প্রতিষ্ঠিত
করবই; এটা তাদের জন্য
যারা ভয় রাখে আমার সম্মুখে
উপস্থিত হওয়ার এবং ভয়
রাখে আমার শাস্তির।

১৫। তারা বিজয় কামনা করল
এবং প্রত্যেক উদ্ধত স্বৈরাচারী
ব্যর্থ মনোরথ হল।

১৬। তাদের প্রত্যেকের জন্য
পরিণামে জাহান্নাম রয়েছে
এবং প্রত্যেককে পান করানো
হবে গলিত পুঁজ -

১৭। যা সে অতি কষ্টে
গলধঃকরণ করবে এবং তা
গলধঃকরণ করা প্রায় অসম্ভব
হয়ে পড়বে। সর্ব দিক হতে
তার নিকট আসবে মৃত্যু
যন্ত্রণা, কিন্তু তার মৃত্যু
ঘটবেনা এবং সে কঠোর শাস্তি
ভোগ করতেই থাকবে।

১৮। যারা তাদের রাব্বকে
অস্বীকার করে তাদের উপমা
- তাদের কর্মসমূহ ভস্ম
সদৃশ যা ঝড়ের দিনে বাতাস
প্রচন্ড বেগে উড়িয়ে নিয়ে
যায়; যা তারা উপার্জন করে
তার কিছুই তারা তাদের
কাজে লাগাতে পারেনা;
এটাতো ঘোর বিভ্রান্তি।

১৯। তুমি কি লক্ষ্য করনা যে,
আল্লাহ আকাশমন্ডলী ও পৃথিবী
যথাবিধি সৃষ্টি করেছেন? তিনি
ইচ্ছা করলে তোমাদের অস্তিত্ব
বিলোপ করতে পারেন এবং
এক নতুন সৃষ্টি অস্তিত্বে
আনতে পারেন।

২০। আর এটা আল্লাহর জন্য
আদৌ কঠিন নয়।

২১। সবাই আল্লাহর নিকট
উপস্থিত হবেই। যারা অহংকার
করত, দুর্বলেরা তাদেরকে
বলবেঃ আমরাতো তোমাদের
অনুসারী ছিলাম; এখন তোমরা
আল্লাহর শাস্তি হতে কি
আমাদেরকে কিছু মাত্র রক্ষা
করতে পারবে? তারা বলবেঃ
আল্লাহ আমাদেরকে সৎ পথে
পরিচালিত করলে আমরাও
তোমাদেরকে সৎ পথে
পরিচালিত করতাম; এখন
আমাদের ধৈর্যচ্যুত হওয়া অথবা
ধৈর্যশীল হওয়া একই কথা;
আমাদের কোন নিস্কৃতি নেই।

--- OCR Start ---
২২। যখন সব কিছুর মীমাংসা হয়ে
যাবে তখন শাইতান বলবে ঃ
আল্লাহ তোমাদেরকে দিয়েছিলেন
সত্য প্রতিশ্রুতি, আমিও
তোমাদেরকে প্রতিশ্রুতি
দিয়েছিলাম, কিন্তু আমি
তোমাদেরকে প্রদত্ত প্রতিশ্রুতি রক্ষা
করিনি; আমারতো তোমাদের উপর
কোন আধিপত্য ছিলনা, আমি শুধু
তোমাদেরকে আহ্বান করেছিলাম
এবং তোমরা আমার আহ্বানে সাড়া
দিয়েছিলে; সুতরাং তোমরা আমার
প্রতি দোষারোপ করনা, তোমরা
তোমাদের প্রতিই দোষারোপ কর;
আমি তোমাদের উদ্ধারে সাহায্য
করতে সক্ষম নই এবং তোমরাও
আমার উদ্ধারে সাহায্য করতে
সক্ষম নও; তোমরা যে পূর্বে
আমাকে (আল্লাহর) শরীক
করেছিলে তার সাথে আমার কোনই
সম্পর্ক নেই; যালিমদের জন্যতো
বেদনাদায়ক শাস্তি আছেই।

২৩। যারা ঈমান আনে ও সৎ
কাজ করে তাদেরকে দাখিল করা
হবে জান্নাতে যার পাদদেশে নদী
প্রবাহিত; সেখানে তারা
চিরস্থায়ীভাবে অবস্থানকারী হবে
তাদের রবের অনুমতিক্রমে;
সেখানে তাদের অভিবাদন হবে
'সালাম'।

--- OCR Start ---
২৪। তুমি কি লক্ষ্য করনা
আল্লাহ কিভাবে উপমা
দিয়ে থাকেন? সৎ বাক্যের
তুলনা উৎকৃষ্ট বৃক্ষ যার মূল
সুদৃঢ় এবং যার প্রশাখা
উর্ধ্বে বিস্তৃত -

২৫। যা প্রত্যেক মওসুমে
ফল দান করে তার রবের
অনুমতিক্রমে, এবং আল্লাহ
মানুষের জন্য উপমা দিয়ে
থাকেন যাতে তারা শিক্ষা
গ্রহণ করে।
--- OCR End ---
২৬। কু-বাক্যের তুলনা
এক মন্দ বৃক্ষ যার মূল ভূ-
পৃষ্ঠ হতে বিচ্ছিন্ন, যার
কোন স্থায়িত্ব নেই।

২৭। যারা শাশ্বত বাণীতে
বিশ্বাসী তাদেরকে ইহজীবনে
ও পরজীবনে
আল্লাহ
সুপ্রতিষ্ঠিত রাখবেন এবং যারা
যালিম, আল্লাহ তাদেরকে
বিভ্রান্তিতে রাখবেন; আল্লাহ
যা ইচ্ছা তা করেন।

২৮। তুমি কি তাদের প্রতি লক্ষ্য
করনা যারা আল্লাহর অনুগ্রহের
বদলে অকৃতজ্ঞতা প্রকাশ করে
এবং তাদের সম্প্রদায়কে নামিয়ে
আনে ধ্বংসের আলয়ে -

২৯। জাহান্নাম, যার মধ্যে তারা
প্রবেশ করবে, কত নিকৃষ্ট ঐ
আবাসস্থল!

৩০। আর তারা আল্লাহর সমকক্ষ
উদ্ভাবন করে তাঁর পথ হতে বিভ্রান্ত
করার জন্য; তুমি বল: ভোগ করে
নাও, পরিণামে আগুনই তোমাদের
প্রত্যাবর্তন স্থল।

৩১। আমার বান্দাদের মধ্যে
যারা মু'মিন তাদেরকে বল
সালাত কায়েম করতে এবং
আমি তাদেরকে যা দিয়েছি তা
হতে গোপনে ও প্রকাশ্যে ব্যয়
করতে, সেই দিন আসার পূর্বে
যেদিন ক্রয়-বিক্রয় ও বন্ধুত্ব
থাকবেনা।

৩২। তিনিই আল্লাহ যিনি
আকাশমন্ডলী ও পৃথিবী সৃষ্টি
করেছেন, যিনি আকাশ হতে
পানি বর্ষণ করে তদ্বারা
তোমাদের জীবিকার জন্য
ফল-মূল উৎপাদন করেন,
যিনি নৌযানকে তোমাদের
অধীন করে দিয়েছেন যাতে
তাঁর বিধানে ওটা সমুদ্রে
বিচরণ করে এবং যিনি
তোমাদের কল্যাণে নিয়োজিত
করেছেন নদীসমূহকে।

৩৩। তিনি তোমাদের কল্যাণে
নিয়োজিত করেছেন সূর্য ও
চন্দ্রকে, যারা অবিরাম একই
নিয়মের অনুবর্তী এবং
তোমাদের কল্যাণে নিয়োজিত
করেছেন রাত্রি ও দিনকে,

৩৪। আর তিনি তোমাদেরকে
দিয়েছেন তোমরা তাঁর নিকট
যা কিছু চেয়েছ তা হতে;
তোমরা আল্লাহর অনুগ্রহ গণনা
করলে ওর সংখ্যা নির্ণয়
করতে পারবেনা; মানুষ
অবশ্যই অতিমাত্রায় যালিম,
অকৃতজ্ঞ।

৩৫। স্মরণ কর, ইবরাহীম
বলেছিল: হে আমার রাব্ব!
এই শহরকে নিরাপদ করুন
এবং আমাকে ও আমার
পুত্রদেরকে মূর্তি পূজা হতে
দূরে রাখুন।

৩৬। হে আমার রাব্ব! এই সব
মূর্তি বহু মানুষকে বিভ্রান্ত
করেছে; সুতরাং যে আমার
অনুসরণ করবে সে'ই আমার
দলভুক্ত, কিন্তু কেহ আমার
অবাধ্য হলে আপনিতো
ক্ষমাশীল, পরম দয়ালু।

৩৭। হে আমাদের রাব্ব! আমি
আমার বংশধরদের কতককে
বসবাস করালাম অনুর্বর
উপত্যকায় আপনার পবিত্র
গৃহের নিকট। হে আমাদের
রাব্ব! এ জন্য যে, তারা যেন
সালাত কায়েম করে; সুতরাং
আপনি কিছু লোকের অন্তর
ওদের প্রতি অনুরাগী করে দিন
এবং ফলফলাদি দ্বারা তাদের
রিষ্কের ব্যবস্থা করুন যাতে
তারা কৃতজ্ঞতা প্রকাশ করে।

৩৮। হে আমাদের রাব্ব!
আপনিতো জানেন যা আমরা
গোপন করি এবং যা আমরা
প্রকাশ করি; আকাশমন্ডলী ও
পৃথিবীর কিছুই আল্লাহর নিকট
গোপন থাকেনা।

৩৯। সমস্ত প্রশংসা আল্লাহরই
প্রাপ্য যিনি আমাকে আমার
বার্ধক্যে ইসমাঈল ও ইসহাককে
দান করেছেন; আমার রাব্ব
অবশ্যই প্রার্থনা শুনে থাকেন।

৪০। হে আমার রাব্ব! আমাকে
সালাত কায়েমকারী করুন এবং
আমার বংশধরদের মধ্য হতেও;
হে আমাদের রাব্ব! আমার
প্রার্থনা কবুল করুন।

৪১। হে আমার রাব্ব! যেদিন
হিসাব হবে সেদিন আমাকে,
আমার মাতা-পিতাকে এবং
মু'মিনদেরকে ক্ষমা করুন।

--- OCR Start ---
৪২। তুমি কখনও মনে করনা
যে, যালিমরা যা করে সে
বিষয়ে আল্লাহ গাফিল, তবে
তিনি সেদিন পর্যন্ত তাদেরকে
অবকাশ দেন যেদিন তাদের
চক্ষু হবে স্থির।

৪৩। ভীতি বিহ্বল চিত্তে
(আকাশের দিকে চেয়ে)
ছুটাছুটি করবে, নিজেদের প্রতি
তাদের দৃষ্টি ফিরবেনা এবং
তাদের অন্তর হবে শূন্য।

৪৪। যেদিন তাদের শাস্তি
আসবে সেদিন সম্পর্কে তুমি
মানুষকে সতর্ক কর। তখন
যালিমরা বলবে: হে আমাদের
রাব্ব! আমাদের কিছুকালের
জন্য অবকাশ দিন, আমরা
আপনার আহ্বানে সাড়া দিব
এবং রাসূলদের অনুসরণ
করবই। তোমরা কি পূর্বে শপথ
করে বলতে না যে, তোমাদের
পতন নেই?

৮৫। অথচ তোমরা বাস করতে
তাদের বাসভূমিতে যারা
নিজেদের প্রতি যুগ্ম করেছিল
এবং তাদের প্রতি আমি কি
করেছিলাম তাও তোমাদের
নিকট সুবিদিত ছিল এবং
তোমাদের নিকট আমি তাদের
দৃষ্টান্তও উপস্থিত করেছিলাম।

৮৬। তারা ভীষণ চক্রান্ত
করেছিল, কিন্তু আল্লাহর নিকট
তাদের চক্রান্ত রক্ষিত রয়েছে।
তাদের চক্রান্ত এমন ছিলনা
যাতে পর্বত টলে যেত।

৪৭। তুমি কখনও মনে করনা
যে, আল্লাহ তাঁর রাসূলদের প্রতি
প্রদত্ত প্রতিশ্রুতি ভঙ্গ করেন;
আল্লাহ পরাক্রমশালী,
দন্ড বিধায়ক।

৪৮। যেদিন এই পৃথিবী
পরিবর্তিত হয়ে অন্য পৃথিবী হবে
এবং আকাশমন্ডলীও এবং মানুষ
উপস্থিত হবে আল্লাহর সামনে,
যিনি এক, পরাক্রমশালী-

৪৯। সেদিন তুমি দেখবে
অপরাধীদেরকে শৃংখলিত অবস্থায়।

৫০। তাদের জামা হবে
আলকাতরার এবং আগুন
আচ্ছন্ন করবে তাদের মুখমন্ডল।

৫১। এটা এ জন্য যে, আল্লাহ
প্রত্যেকের কৃতকর্মের প্রতিফল
দিবেন, আল্লাহ হিসাব গ্রহণে
তৎপর।

৫২। এটা মানুষের জন্য এক
বার্তা যাতে এর দ্বারা তারা
সতর্ক হয় এবং জানতে পারে
যে, তিনি একমাত্র উপাস্য
এবং যাতে বোধশক্তি সম্পন্নরা
উপদেশ গ্রহণ করে।

