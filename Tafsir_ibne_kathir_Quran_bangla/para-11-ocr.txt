tafsir_ibne_kathir_part3
page 722

sura-9|৯৪। তারা তোমাদের কাছে ওযর
পেশ করবে যখন তোমরা তাদের
কাছে ফিরে যাবে; (হে নাবী) তুমি
বলে দাওঃ তোমরা ওযর পেশ
করনা, আমরা কখনও তোমাদেরকে
সত্যবাদী বলে মনে করবনা, আল্লাহ
আমাদেরকে তোমাদের (জিহাদে না
যাওয়ার) বৃত্তান্ত জানিয়ে দিয়েছেন,
আর ভবিষ্যতেও আল্লাহ এবং তাঁর
রাসূল তোমাদের কার্যকলাপ
পর্যবেক্ষণ করবেন, অতঃপর
তোমরা প্রত্যাবর্তিত হবে এমন
সত্তার কাছে যিনি অদৃশ্য এবং
প্রকাশ্য সকল বিষয় অবগত
আছেন, অতঃপর তিনি
তোমাদেরকে জানিয়ে দিবেন যা
কিছু তোমরা করেছিলে।

৯৫। হ্যাঁ, তারা তখন তোমাদের
সামনে শপথ করে বলবে, যখন
তোমরা তাদের কাছে ফিরে যাবে,
যেন তোমরা তাদেরকে তাদের
অবস্থার উপর ছেড়ে দাও; অতএব
তোমরা তাদেরকে তাদের অবস্থার
উপর ছেড়েই দাও; তারা হচ্ছে
অতিশয় অপবিত্র, আর তাদের
ঠিকানা হচ্ছে জাহান্নাম, ঐ সব
কর্মের বিনিময়ে যা তারা করত

৯৬। তারা এ জন্য শপথ করবে
যেন তোমরা তাদের প্রতি খুশী হয়ে
যাও, অতঃপর যদি তোমরা তাদের
প্রতি খুশী হও তাহলে আল্লাহতো
এমন দুস্কর্মকারী লোকদের প্রতি
খুশী হবেননা।

--- OCR Start ---
৯৭। পল্লীবাসী লোকেরা কুফরী ও
কপটতায় অতি কঠোর, আর আল্লাহ
তাঁর রাসূলের প্রতি যা অবতীর্ণ
করেছেন তাদের ঐ সব আহকামের
জ্ঞান না থাকায় তাদের এইরূপ
হওয়াই উচিত; আর আল্লাহ হচ্ছেন
মহাজ্ঞানী, অতি প্রজ্ঞাময়।

৯৮। আর এই গ্রামবাসীদের মধ্যে
এমন লোক রয়েছে যে, তারা যা
কিছু ব্যয় করে তা জরিমানা মনে
করে এবং তোমাদের জন্য দুর্দিনের
প্রতীক্ষায় থাকে; (বস্তুতঃ) অশুভ
আবতর্ন তাদের উপরই পতিত
প্রায়, আর আল্লাহ খুব শোনেন, খুব
জানেন।

৯৯। আর গ্রামবাসীদের মধ্যে
কতিপয় লোক এমনও আছে যারা
আল্লাহর প্রতি এবং কিয়ামাত
দিনের প্রতি পূর্ণ ঈমান রাখে, আর
যা কিছু ব্যয় করে ওকে আল্লাহর
সান্নিধ্য লাভের উপকরণ ও রাসূলের
দু'আ লাভের উপকরণ রূপে গ্রহণ
করে। স্মরণ রেখ, তাদের এই ব্যয়
কার্য নিঃসন্দেহে তাদের জন্য
(আল্লাহর) নৈকট্য লাভের কারণ;
নিশ্চয়ই আল্লাহ তাদেরকে নিজের
রাহমাতে দাখিল করে নিবেন;
নিশ্চয়ই আল্লাহ হচ্ছেন অতি
ক্ষমাশীল, পরম করুণাময়।

১০০। আর যে সব মুহাজির
ও আনসার (ঈমান আনায়)
অগ্রবর্তী এবং প্রথম, আর যে
সব লোক সরল অন্তরে তাদের
অনুগামী, আল্লাহ তাদের প্রতি
রাযী-খুশি হয়েছেন যেমনভাবে
তারা তাঁর প্রতি রাযী হয়েছে, আর আল্লাহ তাদের জন্য
এমন উদ্যানসমূহ প্রস্তুত করে
রেখেছেন যার তলদেশে
নহরসমূহ বইতে থাকবে, যার
মধ্যে তারা চিরস্থায়ীভাবে
অবস্থান করবে, তা হচ্ছে
বিরাট কৃতকার্যতা।

১০১। আর তোমাদের মরুবাসীদের আশে-পাশের মধ্য হতে কতিপয় লোক 
এবং মাদীনাবাসীদের মধ্য হতেও কতিপয় লোক এমন মুনাফিক রয়েছে 
যারা নিফাকের চরমে পৌছে গেছে। তুমি তাদেরকে জাননা, 
আমিই তাদেরকে জানি, আমি তাদেরকে দ্বিগুণ শাস্তি প্রদান করব,
 অতঃপর (পরকালেও) তারা মহাশাস্তির দিকে প্রত্যাবর্তিত হবে।

১০২। এবং আরও কতকগুলি
লোক আছে যারা নিজেদের
অপরাধসমূহ স্বীকার করেছে,
যারা মিশ্রিত আমল করেছিল,
কিছু ভাল, আর কিছু মন্দ, আশা
রয়েছে যে, আল্লাহ তাদের প্রতি
করুণা দৃষ্টি করবেন, নিঃসন্দেহে
আল্লাহ অতিশয় ক্ষমাশীল, পরম
করুণাময়।

--- OCR Start ---
১০৩। (হে নাবী!) তুমি
তাদের ধন-সম্পদ হতে
সাদাকাহ গ্রহণ কর, যদ্বারা
তুমি তাদেরকে পবিত্র করবে,
আর তাদের জন্য দু'আ কর।
নিঃসন্দেহে তোমার দু'আ
হচ্ছে তাদের জন্য শান্তির
কারণ, আর আল্লাহ খুব
শোনেন, খুব জানেন।

১০৪। তারা কি এটা অবগত
নয় যে, আল্লাহই নিজ
বান্দাদের তাওবাহ কবুল
করেন, আর তিনিই দান
খাইরাত কবুল করে থাকেন,
আর এটাও যে, আল্লাহ হচ্ছেন
তাওবাহ কবৃল করতে এবং
অনুগ্রহ করতে পূর্ণ সামর্থ্যবান?

১০৫। হে নাবী! তুমি বলে দাওঃ
তোমরা কাজ করতে থাক,
অতঃপর তোমাদের কার্যকে
অচিরেই দেখে নিবেন আল্লাহ,
তাঁর রাসূল ও ঈমানদারগণ। আর
নিশ্চয়ই তোমাদেরকে প্রত্যাবর্তিত
হতে হবে এমন এক সত্তার নিকট
যিনি হচ্ছেন সকল অদৃশ্য ও
প্রকাশ্য বিষয়ের জ্ঞাতা, অতঃপর
তিনি তোমাদেরকে তোমাদের
সকল কৃতকর্ম জানিয়ে দিবেন।

১০৬। এবং আরও কতক লোক
আছে যাদের ব্যাপার মুলতবী
রয়েছে আল্লাহর আদেশ আসা
পর্যন্ত, হয় তিনি তাদেরকে শাস্তি
প্রদান করবেন, অথবা তাদের
তাওবাহ কবুল করবেন, আর
আল্লাহ মহাজ্ঞানী, প্রজ্ঞাময়।

--- OCR Start ---
১০৭। আর কেহ কেহ এমন
আছে যারা এ উদ্দেশে মাসজিদ
নির্মাণ করেছে যেন তারা
(ইসলামের) ক্ষতি সাধন করে
এবং কুফরী কথাবার্তা বলে, আর
মু'মিনদের মধ্যে বিভেদ সৃষ্টি
করে, আর ঐ ব্যক্তির অবস্থানের
ব্যবস্থা করে যে এর পূর্ব হতেই
আল্লাহ ও তাঁর রাসূলের বিরোধী,
আর তারা শপথ করে বলবে,
মঙ্গল ভিন্ন আমাদের আর কোন
উদ্দেশ্য নেই; আর আল্লাহ সাক্ষী
আছেন যে, তারা সম্পূর্ণ
মিথ্যাবাদী।

১০৮। (হে মুহাম্মাদ!) তুমি
কখনও ওতে (সালাতের জন্য)
দাঁড়াবেনা; অবশ্য যে মাসজিদের
ভিত্তি প্রথম দিন হতেই তাকওয়ার
উপর স্থাপিত হয়েছে তা এর
উপযোগী যে, তুমি তাতে
(সালাতের জন্য) দাঁড়াবে; ওতে
এমন সব লোক রয়েছে যারা
উত্তম রূপে পবিত্র হওয়াকে পছন্দ
করে, আর আল্লাহ উত্তম রূপে
পবিত্রতা সম্পাদনকারীদেরকে
পছন্দ করেন।

--- OCR Start ---
১০৯। তাহলে কোন্ ব্যক্তি
উত্তম, যে ব্যক্তি স্বীয় ইমারাতের
ভিত্তি আল্লাহভীতির উপর এবং
তাঁর সন্তুষ্টির উপর স্থাপন
করেছে অথবা সেই ব্যক্তি যে
স্বীয় ইমারাতের ভিত্তি স্থাপন
করেছে কোন গহ্বরের কিনারায়,
যা ধ্বসে পড়ার উপক্রম,
অতঃপর তা তাকে নিয়ে
জাহান্নামের আগুনে পতিত হয়?
আর আল্লাহ এমন যালিমদেরকে
(ধর্মের) জ্ঞান দান করেননা।

১১০। তাদের এই ইমারাত যা
তারা নির্মাণ করেছে, তা সদা
তাদের মনে খঙ্কা সৃষ্টি করতে
থাকবে, যে পর্যন্ত তাদের 
অন্তরই ছিন্নভিন্ন হয়ে যায়, আর
আল্লাহ হচ্ছেন মহাজ্ঞানী।

--- OCR Start ---
১১১। নিঃসন্দেহে আল্লাহ
মু'মিনদের নিকট থেকে তাদের
প্রাণ ও তাদের ধন
সম্পদসমূহকে এর বিনিময়ে ক্রয়
করে নিয়েছেন যে, তাদের জন্য
জান্নাত রয়েছে, তারা আল্লাহর
পথে যুদ্ধ করে, যাতে তারা
(কখনও) হত্যা করে এবং
(কখনও) নিহত হয়, এর কারণে
(জান্নাত প্রদানের) সত্য অঙ্গীকার
করা হয়েছে তাওরাতে, ইঞ্জীলে
এবং কুরআনে। নিজের অঙ্গীকার
পালনকারী আল্লাহ অপেক্ষা
অধিক আর কে আছে? অতএব
তোমরা আনন্দ করতে থাক
তোমাদের এই ক্রয় বিক্রয়ের
উপর, যা তোমরা সম্পাদন
করেছ, আর এটা হচ্ছে বিরাট
সফলতা।
--- OCR End ---
১১২। তারা হচ্ছে
তাওবাহকারী, ইবাদাতকারী,
আল্লাহর প্রশংসা-কারী,
সিয়াম পালনকারী, রুকু ও
সাজদাহকারী, সৎ বিষয়
শিক্ষা প্রদানকারী এবং মন্দ
বিষয়ে বাধা প্রদানকারী,
আল্লাহর সীমাসমূহের (অর্থাৎ
আহকামের) সংরক্ষণকারী;
আর তুমি এমন মু'মিনদেরকে
সুসংবাদ শুনিয়ে দাও।

--- OCR Start ---
১১৩। নাবী ও অন্যান্য মু'মিনদের
জন্য জায়িয নয় যে, তারা
মুশরিকদের জন্য ক্ষমা প্রার্থনা
করে, যদিও তারা আত্মীয়ই হোক
না কেন, এ কথা প্রকাশ হবার পর
যে, তারা জাহান্নামের অধিবাসী।

১১৪। আর ইবরাহীমের নিজ
পিতার জন্য ক্ষমা প্রার্থনা করা শুধু
সেই ওয়াদার কারণে ছিল, যে
ওয়াদা সে তার সাথে করেছিল।
অতঃপর যখন তার নিকট এ
বিষয় প্রকাশ পেল যে, সে (পিতা)
আল্লাহর দুশমন, তখন সে তা
হতে সম্পূর্ণ রূপে নির্লিপ্ত হয়ে
গেল। বাস্তবিকই ইবরাহীম ছিল
অতিশয় কোমল হৃদয়, সহনশীল ।

--- OCR Start ---
১১৫। আর আল্লাহ এরূপ নন যে,
কোন জাতিকে হিদায়াত করার
পর পথভ্রষ্ট করেন, যে পর্যন্ত না
তাদেরকে সেই সব বিষয়
পরিস্কারভাবে বলে দেন, যে
বিষয়ে তারা তাকওয়া অবলম্বন
করবে; নিশ্চয়ই আল্লাহ হচ্ছেন
সকল বিষয়ে সর্বজ্ঞ।

১১৬। নিশ্চয়ই আল্লাহরই
রাজত্ব রয়েছে আসমানসমূহে ও
যমীনে। তিনিই জীবন দান
করেন এবং মৃত্যু ঘটান; আল্লাহ
ছাড়া তোমাদের না কোন বন্ধু
আছে, আর না কোন
সাহায্যকারী।

১১৭। আল্লাহ অনুগ্রহের দৃষ্টি
করলেন নাবীর অবস্থার প্রতি
এবং মুহাজির ও আনসারদের
অবস্থার প্রতিও, যারা নাবীর
অনুগামী হয়েছিল এমন সংকট
মুহুর্তে যখন তাদের মধ্যকার
এক দলের অন্তর বিচলিত
হওয়ার উপক্রম হয়েছিল।
অতঃপর আল্লাহ তাদের প্রতি
অনুগ্রহ দৃষ্টি করলেন; নিঃসন্দেহে
আল্লাহ তাদের সকলের উপর
স্নেহশীল, করুণাময়।

১১৮। আর ঐ তিন ব্যক্তির অবস্থার
প্রতিও (অনুগ্রহ করলেন) যাদের
ব্যাপার মুলতবী রাখা হয়েছিল এই
পর্যন্ত যে, তখন ভূ-পৃষ্ঠ নিজ প্রশস্ত
তা সত্ত্বেও তাদের প্রতি সংকীর্ণ
হতে লাগল এবং তারা নিজেরা
নিজেদের জীবনের প্রতি বীতশ্রদ্ধ
হয়ে পড়ল; আর তারা বুঝতে
পারল যে, আল্লাহর পাকড়ও হতে
কোথাও আশ্রয় পাওয়া যেতে
পারেনা তাঁরই দিকে প্রত্যাবর্তন
করা ব্যতীত; অতঃপর তাদের
অবস্থার প্রতিও অনুগ্রহের দৃষ্টি
করলেন, যাতে তারা তাওবাহ
করে। নিশ্চয়ই আল্লাহ হচ্ছেন
অতিশয় অনুগ্রহকারী, করুণাময়।

১১৯। হে মু'মিনগণ! আল্লাহকে ভয়
কর এবং সত্যবাদীদের সঙ্গে থাক।

১২০। মাদীনার অধিবাসী
এবং তাদের আশেপাশে যে
সব পল্লী রয়েছে তাদের পক্ষে
এটা উচিত ছিলনা যে, তারা
আল্লাহর রাসূলের সঙ্গী না
হয়; আর এটাও (উচিত ছিল)
না যে, নিজেদের প্রাণ তার
প্রাণ অপেক্ষা প্রিয় মনে করে।
এর কারণ এই যে, আল্লাহর
পথে তাদের যে পিপাসা,
ক্লান্তি আর ক্ষুধা পায় এবং
তাদের এমন পদক্ষেপ গ্রহণ
করায় কাফিরদের যে ক্রোধের
কারণ হয়ে থাকে, আর
দুশমনদের হতে তারা যা কিছু
প্রাপ্ত হয় - এর প্রত্যেকটি সৎ
কাজ বলে গণ্য হবে। নিশ্চয়ই
আল্লাহ সৎ কর্মশীল লোকদের
শ্রমফল (সাওয়াব) বিনষ্ট
করেননা।

১২১। আর ছোট-বড় যা কিছু
তারা ব্যয় করেছে, আর যত
প্রান্তর তাদের অতিক্রম করতে
হয়েছে, তৎসমুদয়ও তাদের
নামে লিখিত হয়েছে, যেন
আল্লাহ তাদের কৃতকর্মসমূহের
অতি উত্তম বিনিময় প্রদান
করেন।

--- OCR Start ---
১২২। আর মু'মিনদের এটাও
সমীচীন নয় যে, (জিহাদের জন্য)
সবাই একত্রে বের হয়ে পড়ে;
সুতরাং এমন কেন করা হয়না যে,
তাদের প্রত্যেকটি বড় দল হতে
এক একটি ছোট দল (জিহাদে)
বহির্গত হয়, যাতে অবশিষ্ট লোক
ধর্মজ্ঞান অর্জন করতে থাকে, আর
যাতে তারা নিজ কাওমকে
(নাফরমানী হতে) ভয় প্রদর্শন করে
যখন তারা তাদের নিকট প্রত্যাবর্তন
করে, যেন তারা পরহেয করে
চলতে পারে।
--- OCR End ---
১২৩। হে মু'মিনগণ! ঐ
কাফিরদের সাথে যুদ্ধ কর
যারা তোমাদের আশেপাশে
অবস্থান করছে, যেন তারা
তোমাদের মধ্যে কঠোরতা
খুঁজে পায়; আর জেনে রেখ
যে, আল্লাহ পরহেযগারদের
সাথে রয়েছেন।

১২৪। আর যখন কোন সূরা
অবতীর্ণ করা হয় তখন কেহ
কেহ বলে, তোমাদের মধ্যে
এই সূরা কার ঈমান বৃদ্ধি
করল? অবশ্যই যে সব
লোক ঈমান এনেছে, এই
সূরা তাদের ঈমানকে বর্ধিত
করেছে এবং তারাই আনন্দ
লাভ করছে।

১২৫। কিন্তু যাদের অন্ত
রসমূহে ব্যাধি রয়েছে, এই
সূরা তাদের মধ্যে তাদের
কলুষতার সাথে আরও
কলুষতা বর্ধিত করেছে, আর
তাদের কুফরী অবস্থায়ই
মৃত্যু হয়েছে।

--- OCR Start ---
১২৬। আর তারা কি লক্ষ্য
করেনা যে, তারা প্রতি বছর
একবার অথবা দু'বার কোন না কোন বিপদে পতিত হয়? তবুও তারা তাওবাহ করেনা, আর না
তারা উপদেশ গ্রহণ করে।

১২৭। আর যখন কোন সূরা নাযিল করা হয় তখন তারা একে অপরের দিকে তাকাতে থাকে (এবং ইঙ্গিতে বলে)
তোমাদেরকে কেহ দেখছেনা
তো? অতঃপর তারা চলে যায়; আল্লাহ তাদের অন্তরগুলিকে (আলো থেকে) ফিরিয়ে
দিয়েছেন, কারণ তারা হচ্ছে নির্বোধ সমাজ!
--- OCR End ---
১২৮। তোমাদের নিকট আগমন
করেছে তোমাদেরই মধ্যকার
এমন একজন রাসূল যার কাছে
তোমাদের ক্ষতিকর বিষয় অতি
কষ্টদায়ক মনে হয়, যে হচ্ছে
তোমাদের খুবই হিতাকাংখী,
মু'মিনদের প্রতি বড়ই স্নেহশীল,
করুণা পরায়ণ।

১২৯। অতঃপর যদি তারা মুখ
ফিরিয়ে নেয় তাহলে তুমি বলে
দাও: আমার জন্য আল্লাহই
যথেষ্ট, তিনি ছাড়া অন্য কেহ
মা'বুদ নেই, আমি তাঁরই উপর
নির্ভর করছি, আর তিনি হচ্ছেন
অতি বড় আরশের মালিক।

tafsir_ibne_kathir_part3
page 781

sura-10|১। আলিফ লাম রা, এটি হচ্ছে
অতি সূক্ষ্ম তত্ত্বপূর্ণ কিতাবের
আয়াত।

২। লোকদের জন্য এটা কি
বিস্ময়কর মনে হয়েছে যে, আমি
তাদের মধ্য হতে একজনের
নিকট অহী প্রেরণ করেছি এই
মর্মে যে, তুমি সকলকে ভয়
প্রদর্শন কর এবং যারা ঈমান
এনেছে তাদেরকে এই সুসংবাদ
দাও যে, তারা তাদের রবের
নিকট পূর্ণ মর্যাদা লাভ করবে।
কাফিরেরা বলতে লাগল যে, এ
ব্যক্তিতো নিঃসন্দেহে প্রকাশ্য
যাদুকর।

৩। নিশ্চয়ই আল্লাহই হচ্ছেন
তোমাদের রাব্ব, যিনি
আসমানসমূহকে এবং যমীনকে
সৃষ্টি করেছেন ছয় দিনে,
অতঃপর তিনি আরশে সমাসীন
হলেন, তিনি প্রত্যেক কাজ
পরিচালনা করেন। তাঁর
অনুমতি ছাড়া সুপারিশ করার
কেহ নেই; এমন আল্লাহ হচ্ছেন
তোমাদের রাব্ব। অতএব
তোমরা তাঁর ইবাদাত কর;
তবুও কি তোমরা বুঝছনা?

৪। তোমাদের সকলকে তাঁরই
দিকে ফিরে যেতে হবে,
আল্লাহর ওয়াদা সত্য; নিশ্চয়ই
তিনিই প্রথমবার সৃষ্টি করেছেন,
অতঃপর তিনিই পুর্নবার সৃষ্টি
করবেন, যাতে এরূপ লোকদের
যারা ঈমান এনেছে এবং ভাল
কাজ করেছে তাদেরকে ইনসাফ
মত প্রতিফল প্রদান করেন; আর
যারা অবিশ্বাসী তারা পান করার
জন্য পাবে উত্তপ্ত পানি এবং
তাদের জন্য রয়েছে যন্ত্রনাদায়ক
শাস্তি, তাদের কুফরীর কারণে।

৫। আল্লাহ এমন, যিনি সূর্যকে
দীপ্তিমান
এবং চাঁদকে
আলোকময় বানিয়েছেন এবং
ওর (গতির) জন্য মানযিলসমূহ
নির্ধারিত
করেছেন যাতে
তোমরা বছরসমূহের সংখ্যা ও
হিসাব জানতে পার; আল্লাহ
এসব বস্তু অযথা সৃষ্টি করেননি,
তিনি এই প্রমাণসমূহ
বিশদভাবে বর্ণনা করেছেন
ঐসব লোকের জন্য যারা
জ্ঞানবান।

৬। নিঃসন্দেহে রাত ও দিনের
পরিবর্তনের মধ্যে এবং
আসমানসমূহে ও যমীনে
আল্লাহ যা কিছু সৃষ্টি করেছেন
তৎসমুদয়ের মধ্যে প্রমাণসমূহ
রয়েছে ঐ লোকদের জন্য যারা
আল্লাহর ভয় পোষণ করে।

৭। যারা আমার সাথে
সাক্ষাতের আশা পোষণ
করেনা এবং পার্থিব জীবনেই
পরিতৃপ্ত এবং এতেই নিশ্চিন্ত
থাকে এবং যারা আমার
নিদর্শনাবলী সম্বন্ধে গাফিল -

৮। এইরূপ লোকদের ঠিকানা
হচ্ছে জাহান্নাম, তাদের
কার্যকলাপের কারণে।

৯। নিশ্চয়ই যারা ঈমান এনেছে
এবং ভাল কাজ করেছে, তাদের
রাব্ব তাদেরকে লক্ষ্য স্থলে
(জান্নাতে) পৌছে দিবেন তাদের
ঈমানের কারণে, শান্তির
উদ্যানসমূহে,
তাদের
(বাসস্থানের) তলদেশ দিয়ে
নহরসমূহ বইতে থাকবে।

১০। সেখানে তাদের বাক্য হবে
: হে আল্লাহ! তুমি মহান, পবিত্র!
এবং পরস্পরের অভিবাদন হবে
'সালাম'
(আসসালামু
'আলাইকুম), আর তাদের দু'আর
শেষ বাক্য হবে আলহামদুলিল্লাহি
রাব্বিল 'আলামীন (সমস্ত প্রশংসা
সারা জাহানের রাব্ব মহান
আল্লাহর জন্য)

--- OCR Start ---
১১। আর আল্লাহ যদি মানুষের
উপর ত্বরিত ক্ষতি সাধন করতেন,
যেমন তারা ত্বরিত উপকার লাভ
করতে আগ্রহ রাখে, তাহলে
তাদের অঙ্গীকার কবেই পূর্ণ হয়ে
যেত! অতঃপর আমি
সেই
লোকদেরকে, যারা আমার নিকট
উপস্থিত হওয়ার চিন্তা করেনা,
ছেড়ে দিই তাদের অবস্থার উপর,
যেন তারা তাদের অবাধ্যতার
মধ্যে ঘুরপাক খেতে থাকে।
--- OCR End ---
--- OCR Start ---
১২। আর যখন মানুষকে কোন
ক্লেশ স্পর্শ করে তখন আমাকে
ডাকতে থাকে শুয়ে, বসে এবং
দাঁড়িয়েও; অতঃপর যখন আমি
তার সেই কষ্ট দূর করে দিই
তখন সে নিজের পূর্বাবস্থায়
ফিরে আসে। যে কষ্ট তাকে
স্পর্শ করেছিল তা মোচন করার
জন্য সে যেন আমাকে কখনও
ডাকেইনি; এই
লংঘনকারীদের কার্যকলাপ
সীমা তাদের কাছে এইরূপই পছন্দনীয়
মনে হয়।
--- OCR End ---
১৩। আমি তোমাদের পূর্বে
বহু সম্প্রদায়কে ধ্বংস করেছি,
যখন তারা যুলম করেছিল,
অথচ তাদের নিকট তাদের
রাসূলগণও প্রমাণাদীসহ
আগমন করেছিল। কিন্তু
কিছুতেই তারা ঈমান
আনলনা। আর আমি
অপরাধীদেরকে এই রূপেই
শাস্তি দিয়ে থাকি।

১৪। অতঃপর আমি তাদের
স্থলে তোমাদেরকে তাদের পর এ
ভূমন্ডলে আবাদ করলাম, যেন
আমি প্রত্যক্ষ করি যে, তোমরা
কি রূপ কাজ কর।

১৫। আর যখন তাদের সামনে আমার আয়াতসমূহ পাঠ করা হয়,
 যা অতি স্পষ্ট, তখন ঐ সব লোক, যাদের আমার নিকট
  উপস্থিত হওয়ার চিন্তা নেই, এইরূপ বলে:
 এটা ছাড়া অন্য কোন কুরআন আনয়ন করুন অথবা এতেই কিছু
 পরিবর্তন করে দিন। বলঃ আমার
দ্বারা ইহা পরিবর্তন করা সম্ভব নয়,
আমিতো শুধুমাত্র উহারই অনুসরণ
করব যা অহীযোগে আমার কাছে
পৌঁছেছে। আমি যদি আমার রবের
নাফরমানী করি তাহলে আমি এক
অতি ভীষণ দিনের শাস্তির আশংকা
রাখি।

১৬। তুমি বলে দাওঃ যদি আল্লাহর ইচ্ছা হত তাহলে,
 না আমি তোমাদেরকে এটা পাঠ করে শোনাতাম আর না আল্লাহ
তোমাদেরকে ওটা জানাতেন।
কেননা আমি এর পূর্বেওতো
জীবনের এক দীর্ঘ সময়
তোমাদের মধ্যে অতিবাহিত
করেছি; তাহলে কি তোমরা
এতটুকু জ্ঞান রাখনা?

১৭। অতএব সেই ব্যক্তির চেয়ে
অধিক অত্যাচারী (যালিম) কে যে
ব্যক্তি আল্লাহর প্রতি মিথ্যা
আরোপ করে অথবা তাঁর
আয়াতসমূহকে মিথ্যা প্রতিপন্ন
করে? নিঃসন্দেহে এমন
পাপাচারীদের কিছুতেই মঙ্গল
হবেনা।

--- OCR Start ---
১৮। আর তারা আল্লাহ ছাড়া এমন
বস্তুসমূহের ইবাদাত করে যারা
তাদের কোন অপকার করতে
পারেনা এবং তাদের কোন
উপকারও করতে পারেনা। আর
তারা বলে, এরা হচ্ছে আল্লাহর
নিকট আমাদের সুপারিশকারী। তুমি
বলে দাওঃ তোমরা কি আল্লাহকে
এমন বিষয়ের সংবাদ দিচ্ছ যা তিনি
অবগত নন, না আসমানে, আর না
যমীনে? তিনি পবিত্র এবং তাদের
মুশরিকী কার্যকলাপ হতে তিনি
অনেক উর্ধ্বে।

১৯। আর সমস্ত মানুষ (প্রথম)
এক উম্মাতই ছিল, অতঃপর তারা
মতভেদ সৃষ্টি করল। আর যদি
তোমার রবের পক্ষ হতে এক
নির্দেশ বাণী প্রথমে সাব্যস্ত হয়ে
না থাকত তাহলে যে বিষয়ে তারা
মতভেদ করছে তার চূড়ান্ত
মীমাংসা হয়ে যেত।
--- OCR End ---

২০। আর তারা বলে: তার
প্রতি তার রবের পক্ষ হতে
কোন মু'জিযা কেন নাযিল
হলনা? তুমি বলে দাও:
গাইবের খবর শুধুমাত্র
আল্লাহই জানেন। অতএব
তোমরা প্রতীক্ষায় থাক,
আমিও তোমাদের সাথে
প্রতীক্ষায় থাকলাম।

২১। আর যখন আমি মানুষকে
কোন নি'আমাতের স্বাদ উপভোগ
করাই তাদের উপর কোন বিপদ
পতিত হওয়ার পর, তখনই তারা
আমার
আয়াতসমূহ সম্বন্ধে
দুরভিসন্ধি করতে থাকে। তুমি বলে
দাও: আল্লাহ অতি দ্রুত
কলাকৌশল তৈরী করতে পারেন।
নিশ্চয়ই
আমার মালাইকা
তোমাদের সকল
দুরভিসন্ধি
লিপিবদ্ধ করছে।

২২। তিনি এমন, যিনি
তোমাদেরকে স্থলভাগে ও পানি
পথে পরিভ্রমন করান; যখন
তোমরা নৌকায় অবস্থান কর,
আর সেই নৌকাগুলি লোকদেরকে
নিয়ে অনুকূল বায়ুর সাহায্যে
চলতে থাকে, আর তারা তাতে
আনন্দিত হয়, (হঠাৎ) তাদের
উপর এক প্রচন্ড (প্রতিকূল) বায়ু
এসে পড়ে এবং প্রত্যেক দিক
হতে তাদের উপর তরঙ্গমালা
ধেয়ে আসে, আর তারা মনে করে
যে, তারা (বিপদে) বেষ্টিত হয়ে
পড়েছে, (তখন) সকলে খাঁটি
বিশ্বাসের সাথে আল্লাহকেই
ডাকতে থাকে: (হে আল্লাহ!)
যদি আপনি আমাদেরকে এটা
হতে রক্ষা করেন তাহলে আমরা
অবশ্যই কৃতজ্ঞ হয়ে যাব।

২৩। অতঃপর যখনই মা'বুদ
তাদেরকে উদ্ধার করেন তখনই
তারা ভূপৃষ্ঠে অন্যায়ভাবে
বিদ্রোহাচরণ করতে থাকে। হে
লোক সকল! (শুনে রেখ),
তোমাদের বিদ্রোহাচরণ তোমাদেরই
(প্রাণের) জন্য বিপদ হবে, পার্থিব
জীবনে (এটা দ্বারা কিছু ফল) ভোগ
করে নাও, অতঃপর আমারই কাছে
তোমাদেরকে ফিরে আসতে হবে,
অতঃপর আমি তোমাদের যাবতীয়
কৃতকর্ম তোমাদেরকে জানিয়ে
দিব।

২৪। বস্তুতঃ পার্থিব জীবনের
অবস্থাতো এরূপ, যেমন আমি
আসমান হতে পানি বর্ষণ
করলাম, অতঃপর তা দ্বারা উৎপন্ন
হয় যমীনের উদ্ভিদগুলি অতিশয়
ঘন হয়ে, যা মানুষ ও পশুরা
আহার করে; এমন কি, যখন
সেই যমীন নিজের সুদৃশ্যতার পূর্ণ
রূপ ধারণ করল এবং তা
শোভনীয় হয়ে উঠল, আর ওর
মালিকরা মনে করল যে, তারা
এখন ওর পূর্ণ অধিকারী হয়েছে,
তখন দিনে অথবা রাতে ওর
উপর আমার পক্ষ হতে কোন
আপদ এসে পড়ল। সুতরাং আমি
ওকে এমন নিশ্চিহ্ন করে দিলাম,
যেন গতকাল ওর অস্তিত্বই
ছিলনা। এরূপেই আয়াতগুলিতে
আমি বিশদ রূপে বর্ণনা করি
এমন লোকদের জন্য যারা চিন্তা
ভাবনা করে।

২৫। আর আল্লাহ তোমাদেরকে
শান্তির নিবাসের দিকে আহ্বান
করেন; এবং যাকে ইচ্ছা সরল
পথে চলার ক্ষমতা দান করেন।

২৬। যারা সৎ কাজ করেছে
তাদের জন্য উত্তম বস্তু
(জান্নাত) রয়েছে; এবং আরও
বেশী বটে; আর না তাদের
মুখমন্ডলকে মলিনতা আচ্ছন্ন
করবে, আর না অপমান;
তারাই হচ্ছে জান্নাতের
অধিবাসী, তারা ওর মধ্যে
অনন্তকাল থাকবে।

২৭। পক্ষান্তরে যারা মন্দ কাজ
করেছে তারা তাদের মন্দ
কাজের শাস্তি পাবে ওর অনুরূপ,
এবং অপমান তাদেরকে
আচ্ছাদিত করে নিবে;
তাদেরকে আল্লাহ (এর শাস্তি)
হতে কেহই রক্ষা করতে
পারবেনা, যেন তাদের
মুখমন্ডলকে আচ্ছাদিত করে
দেয়া হয়েছে রাতের অন্ধকার 
রসমূহ দ্বারা। এরা হচ্ছে
জাহান্নামের অধিবাসী, তারা ওর
মধ্যে অনন্তকাল থাকবে।

২৮। আর সেই দিনটিও
উল্লেখযোগ্য যেদিন আমি
মুশরিকদেরকে একত্রিত করব,
অতঃপর বলব: তোমরা ও
তোমাদের নিরূপিত শরীকরা স্ব স্ব
স্থানে অবস্থান কর, অতঃপর আমি
তাদের মধ্যে পরস্পর বিচ্ছিন্ন
করে দিব এবং তাদের সেই
শরীকরা বলবে: তোমরাতো
আমাদের ইবাদাত করতেনা।

২৯। বস্তুতঃ আমাদের ও
তোমাদের মধ্যে আল্লাহই
হচ্ছেন যথোপযুক্ত সাক্ষী যে,
আমরা তোমাদের ইবাদাত
সম্বন্ধে অবগত ছিলামনা।

৩০। সেখানে প্রত্যেক ব্যক্তিই
স্বীয় পূর্ব কৃতকর্মগুলি পরীক্ষা
করে নিবে, এবং তাদেরকে
আল্লাহর দিকে প্রত্যাবর্তিত করা
হবে, যিনি তাদের প্রকৃত মালিক।
আর যে সব মিথ্যা মা'বুদ তারা
বানিয়ে নিয়েছিল তারা সবাই
তাদের থেকে দূরে সরে যাবে।

৩১। তুমি বল: তিনি কে, যিনি
তোমাদেরকে আসমান ও যমীন
হতে রিস্ক পৌছিয়ে থাকেন?
অথবা কে তিনি, যিনি কর্ণ ও
চক্ষুসমূহের উপর পূর্ণ অধিকার
রাখেন? আর তিনি কে, যিনি
জীবন্তকে প্রাণহীন হতে বের
করেন, আর প্রাণহীনকে জীবন্ত
হতে বের করেন? আর তিনি কে
যিনি সমস্ত কাজ পরিচালনা
করেন? তখন অবশ্যই তারা
বলবে: আল্লাহ! অতএব তুমি
বল: তাহলে কেন তোমরা
(শিক* হতে) নিবৃত্ত থাকছনা?

৩২। সুতরাং তিনিই হচ্ছেন
আল্লাহ, যিনি তোমাদের প্রকৃত
রাব্ব, অতএব সত্যের পর
ভ্রষ্টতা ছাড়া আর কি রইল?
তাহলে তোমরা (সত্যকে ছেড়ে)
কোথায় ফিরে যাচ্ছ?

৩৩। এভাবে সমস্ত অবাধ্য
লোকদের সম্পর্কে তোমার
রবের এই কথা সাব্যস্ত হয়ে
গেল যে, তারা ঈমান আনবেনা।

৩৪। (হে নাবী) তুমি বলঃ
তোমাদের (নিরূপিত)
শরীকদের মধ্যে এমন কেহ
আছে কি যে প্রথমবারও সৃষ্টি
করে এবং পুনরাবর্তন করতে
পারে? তুমি বলে দাওঃ
আল্লাহই প্রথমবারও সৃষ্টি করেন,
অতঃপর তিনিই পুর্নবারও সৃষ্টি
করবেন, অতএব তোমরা (সত্য
হতে) কোথায় ফিরে যাচ্ছ?

৩৫। তুমি বল: তোমাদের
শরীকদের মধ্যে এমন কেহ আছে
কি যে সত্য বিষয়ের সন্ধান দেয়?
তুমি বলে দাও, আল্লাহই সত্য
বিষয়ের পথ প্রদর্শন করেন;
তাহলে কি যিনি সত্য বিষয়ের পথ
প্রদর্শন করেন তিনি অনুসরণ
করার সর্বাধিক যোগ্য, নাকি ঐ
ব্যক্তি যে অন্যের পথ প্রদর্শন করা
ছাড়া নিজেই পথ প্রাপ্ত হয়না?
তাহলে তোমাদের কি হল?
তোমরা কিরূপ সিদ্ধান্ত গ্রহণ
করছ?

৩৬। আর তাদের অধিকাংশ
লোক শুধু অলীক কল্পনার
পিছনে চলছে; নিশ্চয়ই অলীক
কল্পনা বাস্তব ব্যাপারে মোটেই
ফলপ্রসু নয়; নিশ্চয়ই আল্লাহ
সবই জানেন, যা কিছু তারা
করছে।
--- OCR End ---
৩৭। আর এই কুরআন কল্পনা
প্রসূত নয় যে, আল্লাহ ছাড়া অন্য
কারও দ্বারা প্রকাশিত হয়েছে,
ইহাতো সেই কিতাবের সত্যতা
প্রমাণকারী যা এর পূর্বে
(নাযিল)
হয়েছে, এবং
আবশ্যকীয় বিধানসমূহের বিশদ
বর্ণনাকারী, (এবং) এতে কোন
সন্দেহ নেই (ইহা) বিশ্বের রবের
পক্ষ হতে (নাযিল) হয়েছে।

৩৮। তারা কি এরূপ বলে যে,
এটি তার (নাবীর) স্বরচিত?
তুমি বলে দাওঃ তাহলে
তোমরা এর অনুরূপ একটি সূরা
আনয়ন কর এবং গাইরুল্লাহ
হতে যাকে ইচ্ছা ডেকে নাও,
যদি তোমরা সত্যবাদী হও।

৩৯। বরং তারা এমন বিষয়কে
মিথ্যা সাব্যস্ত করছে, যাকে নিজ
জ্ঞানের পরিধিতে আনয়ন করেনি,
আর এখনো তাদের প্রতি ওর
পরিণাম (আযাব) পৌছেনি;
এরূপভাবে তারাও মিথ্যা সাব্যস্ত
করেছিল, যারা তাদের পূর্বে গত
হয়েছে। অতএব দেখ সেই
অত্যাচারীদের পরিণাম কি হল?

৪০। আর তাদের মধ্যে এমন
কতক লোক আছে, যারা এর
প্রতি ঈমান আনবে এবং এমন
কতক লোকও আছে যে, তারা
এর প্রতি ঈমান আনবেনা, আর
তোমার রাব্ব অত্যাচারীদেরকে
ভালভাবেই জানেন।

৪১। আর (এতদসত্ত্বেও) যদি
তারা তোমাকে মিথ্যা সাব্যস্ত
করতে থাকে তাহলে তুমি বলে
দাও: আমার কর্মফল আমি পাব,
আর তোমাদের কর্মফল তোমরা
পাবে। তোমরা আমার কৃতকর্মের
জন্য দায়ী নও, আর আমিও
তোমাদের কর্মের জন্য দায়ী নই।

৪২। আর তাদের কতক এমন
আছে যারা তোমার (কথার) প্রতি
কান পেতে রাখে। কিন্তু তুমি
বধিরদেরকে কি শোনাবে, যদি
তাদের বোধশক্তি না থাকে?

৪৩। আর তাদের কতক এমনও
আছে যারা তোমাকে দেখছে;
তুমি কি অন্ধকে পথ দেখাতে
পারবে, যদি তাদের অর্ন্তদৃষ্টি না
থাকে?

৪৪। নিশ্চয়ই আল্লাহ মানুষের
প্রতি কোন যুগ্ম করেননা, বরং
মানুষ নিজেরাই নিজেদেরকে
ধ্বংস করছে।

৪৫। আর (ঐ দিনটি তাদেরকে স্মরণ করিয়ে দাও) যে দিন তিনি (আল্লাহ) তাদেরকে এইরূপ অবস্থায় একত্রিত করবেন যেন তারা পূর্ণ দিনের মুহুর্তকাল মাত্র অবস্থান করেছিল, এবং তারা পরস্পর পরস্পরকে চিনবে।
 বাস্তবিকই ক্ষতিগ্রস্ত হল ঐ সব লোক যারা আল্লাহর সাথে সাক্ষাত হওয়াকে মিথ্যা প্রতিপন্ন করেছে এবং তারা হিদায়াত প্রাপ্ত ছিলনা।

৪৬। আর আমি তাদের সাথে যে
শাস্তির অঙ্গীকার করছি, যদি ওর
সামান্য অংশও তোমাকে দেখিয়ে
দিই, অথবা তোমাকে মৃত্যু দান
করি, সর্বাবস্থায় তাদেরকে
আমারই পানে আসতে হবে, আর
আল্লাহ তাদের সকল কৃতকর্মেরই
খবর রাখেন।

৪৭। প্রত্যেক উম্মাতের জন্য
রাসূল রয়েছে, যখন তাদের সেই
রাসূল (বিচার দিবসে) এসে
পড়বে, (তখন) তাদের মীমাংসা
করা হবে ন্যায়ভাবে, আর তাদের
প্রতি কোন অবিচার করা হবেনা।

--- OCR Start ---
৪৮। আর তারা বলে ৪
(আমাদের) এই অঙ্গীকার কখন
(সংঘটিত) হবে, যদি তোমরা
সত্যবাদী হও?

৪৯। তুমি বলে দাওঃ আল্লাহর
ইচ্ছা ব্যতীত আমি আমার নিজের
জন্যও কোন উপকার বা ক্ষতির
অধিকারী নই, প্রত্যেক উম্মাতের
(আযাবের) জন্য একটি নির্দিষ্ট
সময় আছে; যখন তাদের সেই
নির্দিষ্ট সময় এসে পৌঁছে তখন
তারা মুহুর্তকাল না পশ্চাদপদ
হতে পারবে, আর না অগ্রসর হতে
পারবে।

৫০। তুমি বলে দাওঃ বল তো,
যদি তোমাদের উপর আল্লাহর
আযাব রাতে অথবা দিনে আসে
তাহলে আযাবের মধ্যে এমন
কোন জিনিস রয়েছে যা
অপরাধীরা তাড়াতাড়ি চাচ্ছে?

৫১। তাহলে কি ওটা যখন এসেই
পড়বে, তখন ওটা বিশ্বাস করবে?
(বলা হবে) হ্যাঁ, এখন মেনে
নিলে। অথচ তোমরা ওর জন্য
তাড়াহুড়া করছিলে।

৫২। অতঃপর যালিমদেরকে বলা
হবে: চিরস্থায়ী শাস্তির স্বাদ গ্রহণ
করতে থাক, তোমরাতো
তোমাদেরই কৃতকর্মের ফল
পাচ্ছ।

৫৩। তারা তোমাকে জিজ্ঞেস
করছে: ওটা (শাস্তি) কি যথার্থ
বিষয়? তুমি বলে দাওঃ হ্যাঁ,
আমার রবের শপথ! ওটা নিশ্চিত
সত্য; আর তোমরা কিছুতেই
আল্লাহকে অপারগ করতে
পারবেনা।

৫৪। আর যদি প্রত্যেক মুশরিকের
কাছে এই পরিমাণ (মাল) থাকে
যে, তা সমগ্র পৃথিবীর সম পরিমাণ
হয় তাহলে সে তা দান করেও
নিজের প্রাণ রক্ষা করতে চাবে;
এবং যখন তারা আযাব দেখতে
পাবে তখন (নিজেদের)
অনুশোচনা প্রকাশ করতে সক্ষম
হবেনা, আর তাদের ফাইসালা
করা হবে ন্যায়ভাবে এবং তাদের
প্রতি অবিচার করা হবেনা।

৫৫। জেনে রেখ! আসমান-
সমূহে এবং যমীনে যা কিছু
আছে তা সবই আল্লাহর;
সাবধান! আল্লাহর অঙ্গীকার
সত্য, কিন্তু অধিকাংশ লোকই
বিশ্বাস করেনা।

৫৬। তিনিই জীবন দান করেন
এবং তিনিই মৃত্যু ঘটান, আর
তোমরা সবাই তাঁরই কাছে
প্রত্যাবর্তিত হবে।

৫৭। (হে মানব জাতি!)
তোমাদের কাছে তোমাদের
রবের তরফ হতে এমন বিষয় সমাগত হয়েছে যা হচ্ছে নাসীহাত 
এবং অন্তরসমূহের সকল রোগের আরোগ্যকারী, 
আর মু'মিনদের জন্য ওটা পথ প্রদর্শক ও রাহমাত।

৫৮। তুমি বলে দাওঃ আল্লাহর
এই দান ও রাহমাতের প্রতি
সকলেরই আনন্দিত হওয়া উচিত; তা ওটা (পার্থিব সম্পদ) 
হতে বহু গুণে উত্তম যা তারা সঞ্চয় করছে।

--- OCR Start ---
৫৯। তুমি বল: আল্লাহ
তোমাদের জন্য যা কিছু রিফ
পাঠিয়েছিলেন, অতঃপর তোমরা
ওর কতক অংশ হারাম এবং
কতক অংশ হালাল সাব্যস্ত করে
নিলে; তুমি জিজ্ঞেস কর: আল্লাহ
কি তোমাদেরকে অনুমতি
দিয়েছেন, না কি তোমরা আল্লাহর
উপর মিথ্যা আরোপ করছ?

৬০। আর যারা আল্লাহর উপর
মিথ্যা আরোপ করে তাদের
কিয়ামাতের দিন সম্বন্ধে কি
ধারণা? বাস্তবিক, মানুষের উপর
আল্লাহর খুবই অনুগ্রহ রয়েছে,
কিন্তু অধিকাংশ লোকই
অকৃতজ্ঞ।
--- OCR End ---
৬১। আর তুমি যে অবস্থায়ই
থাক না কেন, আর যে কোন
অংশ হতে কুরআন পাঠ কর
এবং তোমরা (অন্যান্য
লোক) যে কাজই কর,
আমার কাছে সব কিছুরই
খবর থাকে, যখন তোমরা
সেই কাজ করতে শুরু কর;
কণা পরিমাণও কোন বস্তু
তোমার রবের (জ্ঞানের)
অগোচর নয় - না যমীনে, না
আসমানে, আর তা হতে
ক্ষুদ্রতর, কিংবা বৃহত্তর, সমস্তই 
সুস্পষ্ট কিতাবে (কুরআনে)
লিপিবদ্ধ রয়েছে।

৬২। মনে রেখ, আল্লাহর
বন্ধুদের না কোন আশংকা
আছে, আর না তারা বিষন্ন
হবে।

৬৩। তারা হচ্ছে সেই লোক
যারা ঈমান এনেছে এবং (পাপ
হতে) পরহেয করে থাকে।

৬৪। তাদের জন্য সুসংবাদ
রয়েছে পার্থিব জীবনে এবং
পরকালেও। আল্লাহর
বাক্যসমূহে কোন পরিবর্তন
হয়না; এটা হচ্ছে বিরাট
সফলতা।

৬৫। আর তোমাকে যেন
তাদের উক্তিগুলি বিষণ্ণ না
করে। সকল ক্ষমতা এবং
ইয্যাত আল্লাহরই জন্য; তিনি
শোনেন, জানেন।

৬৬। মনে রেখ, যা কিছু
আসমানসমূহে আছে এবং যা
কিছু যমীনে আছে, এই সমস্তই
আল্লাহর। আর যারা আল্লাহকে
ছেড়ে অন্য শরীকদের ইবাদাত
করে তারা কোন্ বস্তুর
অনুসরণ করছে? তারা শুধু
অবাস্তব খেয়ালের তাবেদারী
করে চলছে এবং শুধু অনুমান
প্রসূত কথা বলছে।

৬৭। তিনি এমন যিনি রাত
তোমাদের জন্য বানিয়েছেন, যেন তোমরা
তাতে স্বস্তি লাভ কর। আর
দিনকেও এভাবে সৃষ্টি করেছেন
যে, তা হচ্ছে দেখাশোনার
উপকরণ। ওতে (তাওহীদের)
প্রমাণসমূহ রয়েছে তাদের জন্য
যারা শোনে।

৬৮। তারা বলে: আল্লাহর সন্তান
সুবহানাল্লাহ! নি আছে,
তিনিতো কারও মুখাপেক্ষী নন।
তাঁরই অধীনে রয়েছে যা কিছু আসমানসমূহে আছে 
এবং যা কিছু যমীনে আছে। তোমাদের
কাছে এর (উক্ত দাবীর) কোন
প্রমাণও নেই; আল্লাহ সম্বন্ধে
কি তোমরা এমন কথা আরোপ
করছ যা তোমাদের জানা নেই?

৬৯। তুমি বলে দাওঃ যারা
আল্লাহর উপর মিথ্যা রচনা
করে তারা সফলকাম হবেনা।

৭০। এটা দুনিয়ার সামান্য
আরাম-আয়েশ মাত্র। অতঃপর
আমারই দিকে তাদের ফিরে
আসতে হবে। তখন আমি
তাদেরকে তাদের কুফরীর
বিনিময়ে কঠিন শাস্তির স্বাদ
গ্রহণ করাব।

৭১। আর তুমি তাদেরকে নূহের ইতিবৃত্ত পড়ে শোনাও,
 যখন সে নিজের কাওমকে বলল: হে আমার কাওম! 
 যদি তোমাদের কাছে দুর্বহ মনে হয় আমার অবস্থান এবং
আল্লাহর আদেশাবলীর নাসীহাত
করা, তাহলে আমারতো আল্লাহরই
উপর ভরসা। সুতরাং তোমরা
তোমাদের (কল্পিত) শরীকদেরকে
সঙ্গে নিয়ে নিজেদের তাদবীর মযবৃত
করে নাও, অতঃপর তোমাদের সেই
তাদবীর (গোপন ষড়যন্ত্র) যেন
তোমাদের দুশ্চিন্তার কারণ না হয়,
তারপর আমার সাথে (যা করতে
চাও) করে ফেল, আর আমাকে
মোটেই অবকাশ দিওনা।

৭২। অতঃপর যদি তোমরা
পরোম্মুখই থাক তাহলে আমিতো
তোমাদের কাছে কোন পারিশ্রমিক
চাইনা, আমার পারিশ্রমিকতো শুধু
আল্লাহরই যিম্মায় রয়েছে। আর
আমাকে হুকুম করা হয়েছে, আমি
যেন অনুগতদের অন্তর্ভুক্ত থাকি।

৭৩। অতঃপর তারা তাকে মিথ্যা
প্রতিপন্ন করতে থাকে; অতএব আমি
তাকে এবং যারা তার সাথে নৌকায়
ছিল তাদেরকে নাজাত দিলাম ও
তাদেরকে আবাদ করলাম, আর যারা
আমার আয়াতসমূহকে মিথ্যা সাব্যস্ত
করেছিল তাদেরকে নিমজ্জিত
করলাম। সুতরাং দেখ কি পরিণাম
হয়েছিল তাদের যাদেরকে সাবধান
করা হয়েছিল।

৭৪। আবার আমি তার পরে
অপর রাসূলদেরকে তাদের
সম্প্রদায়ের নিকট প্রেরণ
করলাম। তারা তাদের নিকট
মু'জিযা'সমূহ নিয়ে এলো।
এতদসত্ত্বেও তারা পূর্বে যা মিথ্যা
সাব্যস্ত করেছিল পরে তা মেনে
নেয়ার ছিলনা; এভাবেই আল্লাহ
কাফিরদের অন্তরসমূহে মোহর
লাগিয়ে দেন।

--- OCR Start ---
৭৫। অতঃপর আমি তাদের পর
মূসা ও হারুণকে আমার মু'জিযা
সহকারে ফির'আউন ও তার
প্রধানদের নিকট পাঠালাম,
অতঃপর তারা অহংকার করল,
আর সেই লোকগুলি ছিল
পাপাচারী পরায়ণ।

৭৬। অতঃপর যখন তাদের প্রতি
আমার সন্নিধান হতে প্রমাণ
পৌঁছল তখন তারা বলতে লাগল,
নিশ্চয়ই এটা সুস্পষ্ট যাদু।
--- OCR End ---
৭৭। মূসা বলল: তোমরা কি এই
যথার্থ প্রমাণ সম্পর্কে এমন কথা
বলছ, যখন ওটা তোমাদের নিকট
পৌঁছল? এটা কি যাদু? অথচ
যাদুকররাতো সফলকাম হয়না!

৭৮। তারা বলতে লাগল: তুমি কি
আমাদের নিকট এ জন্য এসেছ যে,
আমাদেরকে সরিয়ে দাও সেই
তরীকা হতে, যাতে আমরা
আমাদের পূর্ব-পুরুষদেরকে
পেয়েছি, আর পৃথিবীতে তোমাদের
দু'জনের আধিপত্য স্থাপিত হয়ে
যায়? আমরা তোমাদের দু'জনকে
কখনও মানবইনা।

৭৯। এবং ফির'আউন বলল:
আমার কাছে সমস্ত সুদক্ষ
যাদুকরদের উপস্থিত কর।

৮০। অতঃপর যখন যাদুকররা
এলো, তখন মূসা তাদেরকে
বলল: নিক্ষেপ কর যা কিছু
তোমরা নিক্ষেপ করতে চাও।

৮১। অতঃপর যখন তারা
নিক্ষেপ করল তখন মুসা বলল
: যাদু এটাই, নিশ্চয়ই আল্লাহ
এখনই এটাকে বানচাল করে
দিবেন; (কেননা) আল্লাহ
অশান্তি সৃষ্টিকারীদের কাজ
সার্থক করেননা।

৮২। আর আল্লাহ তাঁর বাণী
অনুযায়ী সত্যকে প্রতিষ্ঠিত
করেন, যদিও পাপাচারীরা তা
অপ্রীতিকর মনে করে।

৮৩। বস্তুতঃ মূসার প্রতি তার
স্বগোত্রীয় লোকদের মধ্যে
(প্রথমে) শুধু অল্প সংখ্যক লোকই
ঈমান আনল, তাও ফির'আউন ও
তার প্রধানবর্গের এই ভয়ে যে,
তারা তাদেরকে নির্যাতন করে;
আর বাস্তবিক পক্ষে ফির'আউন
সেই দেশে (রাজ্য) ক্ষমতা রাখত,
আর এটাও ছিল যে, সে (ন্যায়ের)
সীমাতিক্রম করে ফেলতো।

৮৪। আর মূসা বলল: হে আমার
সম্প্রদায়! যদি তোমরা আল্লাহর
উপর ঈমান রাখ তাহলে তাঁরই
উপর ভরসা কর, যদি তোমরা
মুসলিম হও।

৮৫। তারা বলল: আমরা
আল্লাহরই উপর ভরসা করলাম।
হে আমাদের রাব্ব! আমাদেরকে
এই যালিমদের লক্ষ্যস্থল
বানাবেননা,

৮৬। আর আমাদেরকে নিজ
অনুগ্রহে এই কাফিরদের (কবল)
হতে মুক্তি দিন।

৮৭। আর আমি মূসা ও তার
ভাইয়ের প্রতি অহী পাঠালাম:
তোমরা উভয়ে তোমাদের এই
লোকদের জন্য মিসরে বাসস্থান
বহাল রাখ, আর (সালাতের সময়)
তোমরা সবাই নিজেদের সেই
গৃহগুলিকে সালাত আদায় করার
স্থান রূপে গণ্য কর এবং সালাত
কায়েম কর, আর মু'মিনদেরকে
শুভ সংবাদ জানিয়ে দাও।

৮৮। আর মূসা বলল ঃ হে
আমাদের রাব্ব! আপনি
ফির'আউন ও তার প্রধানবর্গকে
দান করেছেন জাঁকজমকের সামগ্রী
এবং বিভিন্ন রকমের
জীবনোপকরণ। হে আমাদের
রাব্ব! এর ফলে তারা আপনার
পথ হতে (মানব মন্ডলীকে) বিভ্রান্ত
করছে, হে আমাদের রাব্ব! তাদের
সম্পদগুলিকে নিশ্চিহ্ন করে দিন
এবং তাদের অন্তরসমূহকে কঠিন
করুন যাতে তারা ঈমান আনতে
না পারে ঐ পর্যন্ত যতক্ষণ না তারা
যন্ত্রণাদায়ক আযাবকে প্রত্যক্ষ
করে।

৮৯। তিনি (আল্লাহ) বললেন:
তোমাদের উভয়ের দু'আ কবুল
করা হল। অতএব তোমরা দৃঢ়তার
সাথে থাক এবং তাদের পথ
অনুসরণ করনা যাদের জ্ঞান নেই।

--- OCR Start ---
৯০। আর আমি বানী
ইসরাঈলকে সমুদ্র পার করে
দিলাম, অতঃপর ফির'আউন
তার সৈন্যদলসহ তাদের
পশ্চাদানুসরণ করল যুগ্ম ও
নির্যাতনের উদ্দেশে; এমনকি
যখন সে নিমজ্জিত হতে লাগল
তখন বলতে লাগল: আমি
ঈমান এনেছি বানী ইসরাঈল
যাঁর উপর ঈমান এনেছে, তিনি
ছাড়া অন্য মা'বুদ নেই এবং
আমি মুসলিমদের অন্তর্ভুক্ত
হচ্ছি।

৯১। এখন ঈমান আনছ? অথচ
পূর্ব (মুহুর্ত) পর্যন্ত তুমি নাফরমানী
করছিলে এবং বিশৃংখলা
সৃষ্টিকারীদের অন্তর্ভুক্ত ছিলে।

৯২। অতএব আমি আজ তোমার
লাশকে উদ্ধার করব, যেন তুমি
তোমার পরবর্তী লোকদের জন্য
উপদেশ গ্রহণের উপকরণ হয়ে
থাক; আর প্রকৃত পক্ষে অনেক
লোক আমার উপদেশাবলী হতে
উদাসীন রয়েছে।

৯৩। আর আমি বানী ইসরাঈলকে থাকার জন্য 
অতি উত্তম বাসস্থান প্রদান করলাম, 
আর আমি তাদেরকে আহার করার জন্য উৎকৃষ্ট বস্তুসমূহ দান করলাম। 
তাদের নিকট (আহকামের) জ্ঞান না পৌছা পর্যন্ত তারা মতভেদ করেনি।
 নিঃসন্দেহে তোমার রব্ব কিয়ামাত দিনে তাদের মধ্যে সেই সব বিষয়ের
  মীমাংসা করবেন, যাতে তারা মতভেদ করছিল।

৯৪। অতঃপর (হে নাবী) যদি
তুমি এ (কিতাব) সম্পর্কে
সন্দিহান হও, যা আমি তোমার
নিকট পাঠিয়েছি, তাহলে তুমি
তাদেরকে জিজ্ঞেস করে দেখ,
যারা তোমার
পূর্বেকার
কিতাবসমূহ পাঠ করে।
নিঃসন্দেহে তোমার নিকট এসেছে।
তোমার রবের পক্ষ হতে সত্য
কিতাব, সুতরাং তুমি কখনই
সংশয়ীদের অন্তর্ভুক্ত হয়োনা।

৯৫। আর অন্তর্ভুক্ত হয়োনা ঐ সব
লোকেরও যারা আল্লাহর
আয়াতগুলিকে মিথ্যা প্রতিপন্ন
করেছে, যেন তুমি ধ্বংসপ্রাপ্তদের
অন্তর্ভুক্ত না হও।

৯৬। নিঃসন্দেহে, যাদের সম্বন্ধে
তোমার রবের বাক্য সাব্যস্ত হয়ে
গেছে, তারা কখনও ঈমান
আনবেনা

৯৭। যদিও তাদের নিকট সমস্ত
প্রমাণ পৌঁছে যায়, যে পর্যন্ত না
তারা যন্ত্রনাদায়ক শাস্তি প্রত্যক্ষ
করে।

৯৮। সুতরাং এমন কোন
জনপদই ঈমান আনেনি যে,
তাদের ঈমান আনা উপকারী
হয়েছে, ইউনুসের কাওম
ছাড়া। যখন তারা ঈমান
আনলো, তখন আমি তাদের
থেকে পার্থিব জীবনের
অপমানজনক শাস্তি বিদূরিত
করলাম এবং তাদেরকে সুখ
স্বাচ্ছন্দে থাকতে দিলাম এক
নির্ধারিত কাল পর্যন্ত।

৯৯। আর যদি তোমার রাব্ব
ইচ্ছা করতেন তাহলে বিশ্বের
সকল লোকই ঈমান আনত।
তাহলে তুমি কি মানুষের উপর
যবরদস্তি করতে পার, যাতে
তারা ঈমান আনেই?

১০০। অথচ আল্লাহর হুকুম
ছাড়া কারও ঈমান আনা সম্ভব
নয়; আর আল্লাহ নির্বোধ
লোকদের উপর (কুফরীর)
অপবিত্রতা স্থাপন করে দেন।

১০১। বলে দাওঃ তোমরা
লক্ষ্য কর, যা কিছু রয়েছে
আসমানসমূহে ও যমীনে; আর
যারা ঈমান আনেনা, প্রমাণাদী
ও ভয় প্রদর্শন তাদের কোন
উপকার সাধন করতে পারেনা।

১০২। অতএব তারা শুধু ঐ
লোকদের অনুরূপ ঘটনাবলীর
প্রতীক্ষা করছে যারা তাদের
পূর্বে গত হয়েছে। তুমি বলে
দাওঃ আচ্ছা তাহলে তোমরা
ওর প্রতীক্ষায় থাক, আমিও
তোমাদের সাথে প্রতীক্ষারতদের
মধ্যে রইলাম।

১০৩। শেষ পর্যন্ত আমি স্বীয়
রাসূলদেরকে
এবং
মু'মিনদেরকে নাজাত দিলাম, এ
রূপেই আমি মু'মিনদেরকে
নাজাত দিয়ে থাকি।

১০৪। বলে দাওঃ হে
লোকসকল! যদি তোমরা আমার
দীন সম্বন্ধে সন্দিহান হও তাহলে
আমি সেই মা'বুদদের ইবাদাত
করিনা, আল্লাহকে ছেড়ে তোমরা
যাদের ইবাদাত কর; কিন্তু আমি
সেই আল্লাহর ইবাদাত করি যিনি
তোমাদের জান কবজ করেন,
আর আমাকে এই আদেশ করা
হয়েছে যে, আমি যেন ঈমান
আনয়নকারীদের দলভুক্ত থাকি।

১০৫। আর এটাও যে, নিজকে
নিজে এই ধর্মের প্রতি এভাবে
নিবিষ্ট করে রাখবে যে, অন্যান্য
সকল তরীকা হতে পৃথক হয়ে
যাও, আর কখনও মুশরিকদের
অন্তর্ভুক্ত হয়োনা।

১০৬। আর আল্লাহকে ছেড়ে
এমন বস্তুর ইবাদাত করনা যা না
তোমার কোন উপকার করতে
পারে, আর না কোন ক্ষতি করতে
পারে। বস্তুতঃ যদি এরূপ কর
তাহলে তুমি এমতাবস্থায়
যালিমদের অন্তর্ভুক্ত হয়ে যাবে।

১০৭। আল্লাহ যদি তোমাকে কোন কষ্টে নিপতিত করেন
তাহলে তিনি ছাড়া কেহ তা
মোচনকারী নেই, আর যদি তিনি
তোমার প্রতি কোন কল্যাণ ও
শান্তি পৌঁছাতে চান তাহলে তাঁর
অনুগ্রহের কোন অপসারণকারী
নেই; তিনি স্বীয় অনুগ্রহ নিজের
বান্দাদের মধ্য হতে যাকে চান
দান করেন; এবং তিনি অত্যন্ত
ক্ষমাশীল, অতিশয় দয়ালু।

১০৮। বলঃ হে লোক সকল!
তোমাদের কাছে তোমাদের
রবের পক্ষ হতে সত্য (ধর্ম)
এসেছে, অতএব যে ব্যক্তি
সঠিক পথে আসবে, বস্তুতঃ
সে নিজের জন্যই পথে
আসবে; আর যে ব্যক্তি
পথভ্রষ্ট থাকবে তার পথভ্রষ্টতা
তারই উপরে বর্তাবে, আর
আমাকে
(রাসূলকে)
তোমাদের উপর দায়িত্বশীল
করা হয়নি।

১০৯। আর তুমি তোমার
প্রতি প্রেরিত অহীর অনুসরণ
কর, আর ধৈর্য ধারণ কর এই
পর্যন্ত যে, আল্লাহ মীমাংসা
করে দেন, এবং তিনিই উত্তম
মীমাংসাকারী।

tafsir_ibne_kathir_part4
page 1

sura-11|১। আলিফ লাম রা, এটি
(কুরআন) এমন কিতাব যার
আয়াতগুলি (প্রমাণাদি দ্বারা)
মযবৃত করা হয়েছে। অতঃপর
বিশদভাবে বর্ণনা করা হয়েছে;
প্রজ্ঞাময়ের (আল্লাহর) পক্ষ হতে।

২। (এ উদ্দেশে যে,) আল্লাহ ছাড়া
কারও ইবাদাত করনা; আমি
(নাবী) তাঁর (আল্লাহর) পক্ষ হতে
তোমাদেরকে সতর্ককারী ও
সুসংবাদদাতা।

৩। আর (এ উদ্দেশে) যে,
তোমরা নিজেদের রবের নিকট
ক্ষমা প্রার্থনা কর, অতঃপর তাঁর
প্রতি নিবিষ্ট থাক। তিনি
তোমাদেরকে সুখ-সম্ভোগ দান
করবেন নির্দিষ্টকাল পর্যন্ত এবং
প্রত্যেক অধিক ‘আমলকারীকে
অধিক সাওয়াব দিবেন; আর যদি
তোমরা মুখ ফিরাতেই থাক
তাহলে আমি ভীষণ দিনের শাস্তির
আশংকা করি।

4। আল্লাহরই নিকট তোমাদেরকে
ফিরে যেতে হবে এবং তিনি
প্রত্যেক বস্তুর উপর পূর্ণ ক্ষমতা
রাখেন।

৫। জেনে রেখ, তারা কুঞ্চিত
করে নিজেদের বক্ষকে, যেন
নিজেদের কথাগুলি আল্লাহ হতে
লুকাতে পারে। সাবধান, তারা
যখন কাপড় (নিজেদের দেহে)
জড়ায়, তিনি তখনও সব জানেন
তারা যা কিছু গোপন করে
অথবা প্রকাশ করে। নিশ্চয়ই
তিনি অন্তরের কথাও জানেন।
