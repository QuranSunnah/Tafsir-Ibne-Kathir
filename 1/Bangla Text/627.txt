সূরা ২ ঃ বাকারাহ ৬২৭ পারা ৩

আমি তো নাবীদের কতককে কতকের উপর মর্যাদা দিয়েছি; দাউদকে আমি
যাবুর দিয়েছি ৷ (সূরা ইসরাহ, ১৭ ঃ ৫৫) এখানেও ওরই বর্ণনা দিতে গিয়ে
বলেন যে, তাদের মধ্যে কেহ কেহ স্বয়ং আল্লাহর সাথে কথা বলারও মর্যাদা
লাভ করেছেন। যেমন মূসা (আঃ), মুহাম্মাদ সাল্লাল্লাহু আলাইহি ওয়া সাল্লাম
এবং আদম (আঃ) ।

সহীহ ইব্ন হিব্বানে একটি হাদীস মিরাজের বর্ণনার সাথে সাথে রাসূলুল্লাহ
সাল্লাল্লাহু আলাইহি ওয়া সাল্লাম কোন্‌ আকাশে কোন্‌ নাবীকে (আঃ)
পেয়েছিলেন তারও বর্ণনা রয়েছে। নাবীগণের (আঃ) মর্যাদা কম-বেশি হওয়ার
এটাও একটা দলীল ।

একটি হাদীসে রয়েছে যে, একজন মুসলিম ও একজন ইয়াহুদীর মধ্যে কিছু
বচসা হয়। ইয়াহুদী বলে ঃ 'সেই আল্লাহর শপথ যিনি মুসাকে (আঃ) সারা জগতের
উপর মর্যাদা দান করেছেন।” মুসলিমটি এ কথা সহ্য করতে না পেরে তাকে এক
চড় মারেন এবং বলেন ঃ “ওরে খবীস! মুহাম্মাদ সাল্লাল্লাহু আলাইহি ওয়া সাল্লাম _
হতেও তিনি শ্রেষ্ঠ? ইয়াহুদী সরাসরি রাসূলুল্লাহ সাল্লাল্লাহু আলাইহি ওয়া সাল্লামের
কাছে উপস্থিত হয়ে মুসলিমটির বিরুদ্ধে অভিযোগ করে। তিনি বলেন ঃ

“তোমরা আমাকে নাবীগণের উপর শ্রেষ্ঠত্‌ প্রদান করনা কিয়ামাতের দিন
সবাই অজ্ঞান হয়ে যাবে। সর্বপ্রথম আমার জ্ঞান ফিরবে । আমি দেখব যে, মূসা
(আঃ) আল্লাহর আরশের পায়া ধরে রয়েছেন। আমার জানা নেই যে, আমার পূর্বে
তারই জ্ঞান ফিরেছে নাকি তিনি আসলে অজ্ঞানই হননি এবং তুর পাহাড়ের
অজ্ঞান হওয়ার বিনিময়ে আজ আল্লাহ তাকে অজ্ঞান হওয়া থেকে বাঁচিয়ে
নিয়েছেন। সুতরাং তোমরা আমাকে নাবীগণের উপর শ্রেষ্ঠতু্‌ প্রদান করনা ৷
(ফোতহুল বারী ৬/৫০৮, মুসলিম ৪/১৮৪৪) এই হাদীসটি কুরআনের এই
আয়াতটির বিপরীত বলে মনে হচ্ছে; কিন্তু প্রকৃতপক্ষে এই দু'য়ের মধ্যে
প্রতিবন্ধকতা কিছু নেই ।

এ কথার ভাবার্থ হচ্ছে ঃ “সম্মান ও মর্যাদা প্রদানের ফাইসালা তোমাদের
অধিকারে নেই, বরং এ ফাইসালা হবে মহান আল্লাহ তা'আলার পক্ষ হতে ৷ তিনি
যাকে মর্যাদা দান করবেন তোমাদেরকে তা মেনে নিতে হবে। তোমাদের
একমাত্র কাজ হচ্ছে আল্লাহ তা'আলার নির্দেশকে মেনে নেয়া ও তার প্রতি বিশ্বাস
স্থাপন করা। অন্য একটি হাদীসে বলা হয়েছে ঃ কোন নাবীকে অন্য কোন কোন
নাবীর উপর প্রাধান্য দিবেনা । (ফাতহুল বারী ৬/৫১৯, মুসলিম ৪/১৮৪৪) এরপর
আল্লাহ সুবহানাহু ওয়া তা'আলা বলেন ঃ
