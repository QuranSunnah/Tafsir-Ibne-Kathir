সূরা ২ ঃ বাকারাহ ৬৯৮ পারা ৩
হে আল্লাহ! ২ ঃ ২৮৫-২৮৬ আয়াতের বদৌলতে
আমাদেরকে উত্তম প্রতিদান দিন!

এই আয়াত দু'টির ফাযীলাতের বহু হাদীস রয়েছে। সহীহ বুখারীতে রয়েছে,
রাসূলুল্লাহ সাল্লাল্লাহু আলাইহি ওয়া সাল্লাম বলেছেন ঃ

“যে ব্যক্তি এ আয়াত দু'টি রাতে পাঠ করবে তার জন্য এ দু'টিই যথেষ্ট
সহীহ বুখারী ছাড়াও অন্যান্য পাচটি হাদীস গ্রন্থেও একই শব্দ প্রয়োগে বর্ণনা করা
হয়েছে। (ফাতহুল বারী ৮/৬৭২, মুসলিম ১/৫৫৫, আবু দাউদ ২/১১৮, তিরমিযী
৮/১৮৮, নাসাঈ ৫/১৪, ইব্‌ন মাজাহ ১/৪৩৫) সহীহায়েনে বিভিন্ন বরাতের
মাধ্যমে হাদীসটি বর্ণনা করা হয়েছে। (ফাতহুল বারী ৭/৩৬৯, ৮/৭১২, মুসলিম
১/৫৫৪, আহমাদ 8৪/১১৮)

সহীহ মুসলিমে রয়েছে, যখন রাসূলুল্লাহ সাল্লাল্লাহু আলাইহি ওয়া সাল্লামকে
মিরাজে নিয়ে যাওয়া হয় এবং তিনি সপ্তম আকাশে অবস্থিত সিদরাতুল মুনতাহায়
পৌঁছেন, যে জিনিস আকাশের দিকে উঠে যায় তা এই স্থান পর্যন্ত পৌছে থাকে ও
এখান হতেই নিয়ে নেয়া হয় এবং যে জিনিস উপর থেকে নেমে আসে ওটাও
এখান পর্যন্তই পৌছে থাকে । অতঃপর এখান হতেই নিয়ে নেয়া হয়। সেখানে
রাসূলুল্লাহ সাল্লাল্লাহু আলাইহি ওয়া সাল্লামকে তিনটি জিনিস দেয়া হয়। (১) পাচ
ওয়াক্ত সালাত ৷ (২) সূরা বাকারাহর শেষ আয়াতগুলি এবং (৩) একাত্মবাদীদের
সমস্ত পাপের ক্ষমা। (মুসলিম ১/১৫৭)

ইবন আব্বাস (রাঃ) বলেন ঃ 'আমরা রাসূলুল্লাহ সাল্লাল্লাহু আলাইহি ওয়া
সাল্লামের পাশে বসেছিলাম এবং জিবরাঈলও (আঃ) তার নিকট ছিলেন । এমন
সময় আকাশ হতে এক ভয়াবহ শব্দ আসে ৷ জিবরাঈল (আঃ) উপরের দিকে চক্ষু
উত্তোলন করেন এবং বলেন ঃ আকাশের এ দরজাটি খুলে গেল যা আজ পর্যন্ত
কোন দিন খুলেনি ।' তথা হতে এক মালাক/ফেরেশতা অবতরণ করেন এবং নাবী
সাল্লাল্লাহু আলাইহি ওয়া সাল্লামকে বলেন £ আপনি সন্তোষ প্রকাশ করুন!
আপনাকে এ দু'টি নূর দেয়া হচ্ছে যা আপনার পূর্বে কোন নাবীকে দেয়া হয়নি৷
তা হচ্ছে সূরা ফাতিহা ও সূরা বাকারাহর শেষ আয়াত দু'টি । এগুলির প্রত্যেকটি
অক্ষরের উপর আপনাকে নূর দেয়া হবে। (মুসলিম ১/৫৫৪, নাসাঈ ৫/১২)
ইমাম নাসাঈর (রহঃ) বর্ণনায় এ হাদীসটি বর্ণিত হয়েছে।
