সূরা ২ ঃ বাকারাহ ২০৫ পারা ১
আদমকে (আঃ) পুনরায় সম্মানিত করা হয়

আদমের (আঃ) এটি অনন্য মর্যাদা ও সম্মানের বর্ণনা। মালাইকাকে দ্বারা
সাজদাহ করানোর পর আল্লাহ তা'আলা তাঁদের স্বামী-স্ত্রীকে জান্নাতে স্থান দিলেন
এবং সব জিনিসের উপর অধিকার দিয়ে দিলেন ৷ তাফসীর ইব্ন মিরদুওয়াই এর
হাদীসে রয়েছে যে, আবু যার (রাঃ) একদা রাসূলুল্লাহ সাল্লাল্লাহু 'আলাইহি ওয়া
সাল্লামকে জিজ্ঞেস করেন ঃ “হে আল্লাহর রাসূল সাল্লাল্লাহু 'আলাইহি ওয়া সাল্লাম!
আদম (আঃ) কি নাবী ছিলেন?” তিনি বলেন ঃ “তিনি নাবীও ছিলেন এবং রাসূলও
ছিলেন । এমন কি আল্লাহ তা'আলা তার সামনে কথাবার্তা বলেছেন এবং তাকে
বলেছেন, “তুমি ও তোমার স্ত্রী জান্নাতে অবস্থান কর ।”

আদমের (আঃ) জান্নাতে প্রবেশের পূর্বেই
হাওয়াকে (আঃ) সৃষ্টি করা হয়

কুরআনুল হাকীমের বাকরীতি দ্বারা বুঝা যাচ্ছে যে, জান্নাতে অবস্থানের পূর্বে
হাওয়াকে (আঃ) সৃষ্টি করা হয়েছিল । মুহাম্মাদ ইব্‌ন ইসহাক (রহঃ) বলেন যে,
আহলে কিতাব ইত্যাদি আলেমগণ হতে ইব্‌ন আব্বাসের (রাঃ) বর্ণনা অনুসারে
জানা যাচ্ছে যে, ইবলীসকে ধমক ও ভীতি প্রদর্শনের পর আদমের (আঃ) জ্ঞান
প্রকাশ করে তার উপর তন্দ্রা চাপিয়ে দেন। অতঃপর তার বাম পাজর হতে
হাওয়াকে (আঃ) সৃষ্টি করেন । চোখ খোলামাত্র আদম (আঃ) তাকে দেখতে পান
এবং রক্ত ও গোশতের কারণে অন্তরে তার প্রতি প্রেম ও ভালবাসার সৃষ্টি হয়।
অতঃপর বিশ্বপ্রভু উভয়কে বিবাহ বন্ধনে আবদ্ধ করেন এবং জান্নাতে বাস করার
নির্দেশ দেন। আল্লাহ্‌ বলেন ঃ আমি বললাম ৪ হে আদম! তুমি ও তোমার স্ত্রী
জান্নাতে অবস্থান কর এবং তা হতে যা ইচ্ছা স্বচ্ছন্দে আহার কর; কিন্তু এ
বৃক্ষের নিকটবতী' হয়োনা, তাহলে তোমরা অত্যাচারীদের অন্তর্ভুক্ত হয়ে যাবে ।
(তাবারী ১/৫১৪)

আল্লাহ্‌ আদমকে (আঃ) পরীক্ষা করলেন

আল্লাহ্‌ তা'আলা আদমকে (আঃ) বলেন ঃ “হে আদম! তুমি ও তোমার স্ত্রী
জান্নাতের মধ্যে সুখে স্বাচ্ছন্দে অবস্থান কর এবং মনে যা ইচ্ছা তা খাও ও পান
কর, আর এই বৃক্ষের নিকট যেওনা ।”

এই বিশেষ বৃক্ষ হতে নিষেধ করা একটা পরীক্ষা ছিল । কেহ কেহ বলেন যে,
এটা আঙ্গুর গাছ ছিল। আবার কেহ বলেন যে, এটা ছিল গমের গাছ। কেহ
বলেছেন শীষ, কেহ বলেছেন খেজুর এবং কেহ কেহ ডুমুরও বলেছেন। এ গাছের
