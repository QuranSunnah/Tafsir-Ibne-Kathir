সূরা ৫ ঃ মায়িদাহ, ৫৯১ পারা ৬
আঙ্গুলের মধ্যস্থিত অংশগুলিও পরিস্কার করা প্রয়োজন

উসমান (রাঃ) হতে রাসূলুল্লাহ সাল্লাল্লাহু আলাইহি ওয়া সাল্লামের উযুর যে নিয়ম
বর্ণিত হয়েছে তাতে এও রয়েছে যে, তিনি আঙ্গুলগুলি খিলালও করেছিলেন।
(মাজমাওউয যাওয়ায়িদ ১/২৩৫) সুনান গ্রস্থসমূহে রয়েছে যে, সাবরা' (রাঃ)
রাসূলুল্লাহ সাল্লাল্লাহু আলাইহি ওয়া সাল্লামকে উযু সম্পর্কে জিজ্ঞেস করলে তিনি
বলেন ঃ উযু পূর্ণভাবে ও উত্তমরূপে কর, আসঙ্গুলগুলির মধ্যে খিলাল কর এবং নাকে
উত্তমরূপে পানি দাও । তবে যদি সিয়াম অবস্থায় থাক তাহলে অন্য কথা ।' (আবু
দাউদ ১/৯৯ , তিরমিযী ১/১৪৯ , নাসাঈ ১/৭৯ , ইব্ন মাজাহ ১/১৪২)

চামড়ার মোজার উপর মাসাহ করা একটি গৃহীত সুন্নাহ

মুসনাদ আহমাদে আউস ইব্‌ন আবী আউস (রাঃ) হতে বর্ণিত আছে, তিনি
বলেন ঃ£ 'আমি দেখছিলাম যে, রাসূলুল্লাহ সাল্লাল্লাহু আলাইহি ওয়া সাল্লাম উযু
করেন এবং স্বীয় চামড়ার মোজার উপর মাসাহ করেন। তারপর সালাতের জন্য
দণ্ডায়মান হন ।” (আহমাদ 8/৮) ইমাম আবু দাউদ (রহঃ) এ হাদীসটি আউস
ইব্‌ন আবী আউস (রাঃ) মারফত বর্ণনা করেন ঃ আমি রাসূল সাল্লাল্লাহু আলাইহি
ওয়া সাল্লামকে দেখেছি যে, প্রাকৃতিক ডাকে সাড়া দেয়ার পর তিনি উযু করলেন
এবং মোজা ও পায়ের উপর মাসাহ করলেন । (আবু দাউদ ১/১১৩)

মুসনাদ আহমাদে জারীর ইব্‌ন আবদুল্লাহ বাজালী (রাঃ) হতে বর্ণিত আছে,
তিনি বলেন ঃ “সূরা মায়িদাহ অবতীর্ণ হওয়ার পরই আমি মুসলিম হই ৷ আমার
ইসলাম গ্রহণের পরে আমি রাসূলুল্লাহ সাল্লাল্লাহু 'আলাইহি ওয়া সাল্লামকে মোজার
উপর মাসাহ করতে দেখেছি।' (আহমাদ ৪/৩৬৩)

সহীহ বুখারী ও সহীহ মুসলিমে হাম্মাম (রাঃ) হতে বর্ণিত আছে, তিনি বলেন
যে, জারীর (রাঃ) প্রস্রাব করেন, তারপর উযু করেন এবং মোজার উপর মাসাহ
করেন। তাকে জিজ্ঞেস করা হল ঃ আপনি কি এরূপই করে থাকেন? তিনি উত্তরে
বললেন ঃ 'হ্যা, আমি রাসূলুল্লাহ সাল্লাল্লাহু আলাইহি ওয়া সাল্লামকে এরূপই করতে
দেখেছি ।' আমাশ (রহঃ) মন্তব্য করেন ঃ হাদীসের বর্ণনাকারী ইবরাহীম (রহঃ)
বলেন যে, জনগণের কাছে এ হাদীসটি খুবই ভাল লাগত। কেননা জারীরের
ইসলাম গ্রহণ সূরা মায়িদাহ অবতীর্ণ হওয়ার পরের ঘটনা ছিল। (ফাতহুল বারী
১/৫৮৯ , মুসলিম ১/২২৮) আহকামের বড় বড় কিতাবগুলিতে ধারাবাহিকতার
সাথে রাসূলুল্লাহ সাল্লাল্লাহু আলাইহি ওয়া সাল্লামের কথা ও কাজের দ্বারা মোজার
উপর মাসাহ সাব্যস্ত রয়েছে।

আপ মী _____ _____ _
