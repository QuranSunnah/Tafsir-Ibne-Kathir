সূরা ৪ ঃ নিসা, ৪8৫ পারা ৫

মুসনাদ আহমাদে রয়েছে যে, ইয়ালা ইব্‌ন উমাইয়া (রাঃ) উমারকে (রাঃ)
জিজ্ঞেস করেন, 'সালাত হালকা করার নির্দেশ তো ভয়ের অবস্থায়, আর এখন
তো নিরাপত্তা রয়েছে (সুতরাং এখন নির্দেশ কি)?' তখন উমার (রাঃ) উত্তরে
বলেন ঃ£ এ প্রশ্ই আমিও রাসূলুল্লাহ সাল্লাল্লাহু আলাইহি ওয়া সাল্লামকে
করেছিলাম । তিনি বলেছিলেন ঃ

'এটা আল্লাহ তা'আলার একটা সাদাকাহ যা তিনি তোমাদেরকে প্রদান
করেছেন, সুতরাং তোমরা তা গ্রহণ কর ।' (আহমাদ১/২৫ , মুসলিম ১/৪৭৮, আবু
দাউদ ২/৭, তিরমিযী ৮/৩৯২ , নাসাঈ ৬/৩২৭, ইব্ন মাজাহ ১/৩৩৯) ইমাম
তিরমিযী (রহঃ) এ হাদীসটিকে হাসান সহীহ বলেছেন, আলী ইবনুল মাদীনী
(রহঃ) বলেছেন, উমার (রাঃ) হতে বর্ণিত হাদীসটি হাসান সহীহ এবং তিনি
ব্যতীত অন্য কারও মাধ্যমে এটি বর্ণিত হয়নি, এর বর্ণনাকারীগণ সবাই অতি
পরিচিত । আবু বাকর ইব্ন আবী শাইবাহ (রহঃ) বর্ণনা করেন যে, আবু হানজালা
আল হাযা (রহঃ) বলেন, আমি উমারকে (রাঃ) কসর সালাত সম্পর্কে জিজ্ঞেস
করলে তিনি বলেন 'দু' রাকআত'। তিনি তখন বলেন, কুরআনে তো ভয়ের
অবস্থায় দু' রাকআতের কথা রয়েছে। আর এখন তো পূর্ণ নিরাপত্তা বিরাজ করছে?
উমার (রাঃ) তখন বলেন, 'রাসূলুল্লাহ সাল্লাল্লাহু আলাইহি ওয়া সাল্লামের এটাই
সুন্নাত' । (ইব্‌ন আবী শাইবাহ ২/৪৪৭)

ইমাম বুখারী (রহঃ) বর্ণনা করেন যে, আনাস (রাঃ) বলেন ঃ রাসূলুল্লাহ
সাল্লাল্লাহু আলাইহি ওয়া সাল্লামের সাথে আমরা মাদীনা থেকে মাক্কার উদ্দেশে
রওয়ানা হই। মাদীনায় ফিরে না আসা পর্যন্ত আমরা কসর সালাত আদায়
করেছি। কতদিন তারা মাক্কায় অবস্থান করেছিলেন তা জানতে চাওয়া হলে তিনি
বলেন, আমরা মাক্কায় ১০ দিন অবস্থান করেছিলাম। (ফাতহুল বারী ২/৬৫৩,,
মুসলিম ১/৪৮১, আবু দাউদ ২/২৫ , তিরমিযী ৩/১১০ , নাসাঈ ৩/১২১, ইব্ন
মাজাহ ১/৩৪২)

মুসনাদ আহমাদে হারিসা (রাঃ) হতে বর্ণিত আছে, তিনি বলেন ঃ 'মিনার
মাঠে আমি রাসূলুল্লাহ সাল্লাল্লাহু আলাইহি ওয়া সাল্লামের সঙ্গে যুহর ও
আসরের সালাত দু' রাকআত করে আদায় করেছি, অথচ আমরা সংখ্যায়
অনেক ছিলাম এবং সম্পূর্ণ নিরাপদ অবস্থায় ছিলাম ।' (আহমাদ 8৪/৩০৬,
ফাতহুল বারী ২/৬৫৫ , মুসলিম ১/৪৮৪, আবূ দাউদ ২/৪৯৩ , তিরমিযী
৩/৬২১, নাসাঈ ৩/১১৯)
