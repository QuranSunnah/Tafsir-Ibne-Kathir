লা রর
সূরা ৫ ঃ মায়িদাহ , ৬০২ পারা ৬
ওয়াদা ভঙ্গ করায় আহলে কিতাবীদেরকে তিরস্কার করা হয়েছে
উপরের আয়াতগুলিতে আল্লাহ তা'আলা স্বীয় মু'মিন বান্দাদেরকে অঙ্গীকার পুরা
করা, সত্যের উপর প্রতিষ্ঠিত থাকা এবং ন্যায়ের সাথে সাক্ষ্য দেয়ার নির্দেশ
দিয়েছেন। সাথে সাথে প্রকাশ্য ও গোপনীয় নি'আমাতগুলির কথা স্মরণ করিয়ে
দিচ্ছেন । এখন এ আয়াতগুলিতে তাদের পূর্ববর্তী আহলে কিতাবের নিকট হতে
গ্রহণকৃত অঙ্গীকারের হাকীকাত ও অবস্থা বর্ণনা করছেন। তারপর তারা যখন
আল্লাহর সঙ্গে কৃত অঙ্গীকার ভঙ্গ করে তখন তিনি তাদের অন্তরকে হিদায়াত লাভ
এবং সত্য ধর্ম বিষয়ে কোন কিছু শোনা থেকে তালাবদ্ধ করে দেন (মোহর মেরে
দেন) । ফলে তারা উপকারী জ্ঞান এবং সঠিক আমল করা থেকে বঞ্চিত হয়।
তাদের বারোজন সর্দার যারা তাদের নিকট বাইআত গ্রহণ করত যে, তারা
যেন আল্লাহর এবং রাসূলের আদেশ-নিষেধ মেনে চলে এবং আল্লাহর কিতাবের
অনুসরণ করে। মুহাম্মাদ ইবন ইসহাক (রহঃ) এবং ইব্ন আব্বাস (রাঃ) বলেছেন
যে, মুসা (আঃ) যখন প্রবল শক্তিশালী শত্রুর বিরুদ্ধে (ফিলিস্তিনে) যুদ্ধ করতে
গিয়েছিলেন তখন এ ঘটনাটি ঘটে এবং আল্লাহ তা'আলা প্রত্যেক গোত্র থেকে
একজন করে দলনেতা নিযুক্ত করার আদেশ করেছিলেন । (তাবারী ১০/১১৩)
আকাবায় বাইয়াত নেয়া আনসার নেতাগণের বর্ণনা
এটা স্মরণীয় বিষয় যে, লাইলাতুল আকাবায় রাসূলুল্লাহ সাল্লাল্লাহু 'আলাইহি
ওয়া সাল্লাম যখন আনসারগণের নিকট হতে বাইআত গ্রহণ করেন সেই সময়
তাদের সর্দারও বারজনই ছিলেন । আউস গোত্রের ছিলেন তিনজন । তারা হলেন
£ (১) উসায়েদ ইব্ন হুযায়ের (রাঃ), (২) সা'দ ইব্‌ন খাইসামাহ (রাঃ) এবং
(৩) রিফাআ ইব্ন আবদুল মুনযির (রাঃ) ৷ অন্য বর্ণনায় আবদুল হাইসাম ইব্ন
তাইহান (রাঃ)-এর নাম রয়েছে। বাকী নয়জন সর্দার ছিলেন খাযরাজ গোত্রের
মধ্য হতে। তারা হচ্ছেন £ (১) আবু উমামাহ আসআদ ইব্ন যারারাহ (রাঃ),
(২) সা'দ ইব্ন রাবী' (রাঃ), (৩) আবদুল্লাহ ইব্ন রাওয়াহাহ (রাঃ), (৪) রাফি
ইব্ন মালিক ইব্‌ন আজলান (রাঃ), (৫) বারা ইব্ন মারূর (রাঃ), (৬) উবাদাহ
ইব্ন সামিত (রাঃ), (৭) সা'দ ইব্‌ন উবাদাহ (রাঃ), (৮) আবদুল্লাহ ইবৃন
আমর ইব্ন হারাম (রাঃ) এবং (৯) মুনযির ইব্‌ন উমার ইব্ন খুনাইস (রাঃ)।
ইব্‌ন ইসহাক বর্ণনা করেন, কবি কা'ব ইব্ন মালিক তার কবিতায় এ
আনসারগণের নাম উল্লেখ করেছেন। (ইব্‌ন হিসাম ২/৮৬-৮৭) এ সর্দারগণ
নিজ নিজ কাওমের পক্ষ থেকে শেষ নাবী সাল্লাল্লাহু আলাইহি ওয়া সাল্লামের
হাতে শ্রবণ করার ও মান্য করার বাইআত গ্রহণ করেন।
