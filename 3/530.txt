সূরা ৮ ঃ আনফাল, ৫৩০ পারা ৯
“আল্লাহর শপথ! তোমরা ভাল কাজের আদেশ ও মন্দ কাজ থেকে নিষেধ করতে
থাকবে অন্যথায় আল্লাহ তা'আলা তোমাদের উপর কঠিনতম শাস্তি অবতীর্ণ
করতে পারেন। অতঃপর তোমরা দু'আ করলেও সেই দু'আ কবুল হবেনা।
(আহমাদ ৫/৩৮৮)
আবু রাকাদ (রহঃ) বলেন, আমি হুযাইফাকে (রাঃ) বলতে শুনেছি ঃ
রাসূলুল্লাহ সাল্লাল্লাহু 'আলাইহি ওয়া সাল্লামের যুগে কেহ এ ধরনের একটি মাত্র
কথা বললেও তাকে মুনাফিক মনে করা হত। কিন্তু আজ এক মাজলিসে
তোমাদের কোন একজনের মুখ থেকে আমি এরূপ চারটি কপটতাপূর্ণ কথা শুনতে
পাচ্ছি! তোমাদের উচিত এই যে, তোমরা ভাল কাজের আদেশ করবে, মন্দ কাজ
থেকে সত্তর বাধা দিবে এবং মানুষকে ভাল কাজে উৎসাহিত করবে। নতুবা
তোমরা সবাই শাস্তিতে গ্রেফতার হবে অথবা দুষ্ট লোককে তোমাদের উপর
শাসনকর্তা বানিয়ে দেয়া হবে। অতঃপর ভাল লোকেরা দু'আ করলেও তা কবূল
হবেনা । (আহমাদ ৫/৩৯০)
ইমাম আহমাদ (রহঃ) বর্ণনা করেন যে, নুমান ইব্ন বাশীর (রাঃ) বলেছেন
যে, রাসূল সাল্লাল্লাহু 'আলাইহি ওয়া সাল্লাম একবার ভাষন দেন। তিনি তার কান
দু'টি দুই আঙ্গুলে ইশারা করে বলছিলেন ঃ আল্লাহর হুদূদের মধ্যে প্রতিষ্ঠিত ব্যক্তি
এবং আল্লাহর হুদুূদকে লংঘনকারী অথবা তাতে অবহেলা প্রদর্শনকারী ব্যক্তির
দৃষ্টান্ত এইরূপ যে, কতকগুলো লোক নৌকায় চড়েছে। তাদের কেহ ডেকের নীচে
স্থান পেল, যা ছিল অপেক্ষাকৃত নিকৃষ্ট এবং অন্যরা উপরে আসন পেল। নীচের
লোকদের পানির প্রয়োজন হওয়ায় তারা পানি আনার জন্য উপরে গেলে উপরের
লোকদের কষ্ট হতে লাগল। তাই নীচের লোকেরা বলাবলি করল ঃ যদি আমরা
নৌকার নীচের দিক থেকেই কোন তক্তা সরিয়ে দিয়ে পানির পথ করে নেই
তাহলে উপরের লোকদের কোন কষ্ট হবেনা। এর ফলতো জানা কথা যে,
নৌকায় পানি উঠার কারণে নৌকার আরোহীরা সবাই ডুবে মরবে। সুতরাং
নৌকায় ছিদ্র করা থেকে তাদেরকে বাধা দেয়া উচিত। (আহমাদ 8৪/২৬৯,
ফাতহুল বারী ৫/১৫৭, ৩৪৫; তিরমিযী ৬/৩৯৪)
উম্মুল মু'মিনীন উম্মে সালামাহ (রাঃ) হতে বর্ণিত, তিনি বলেন, আমি আল্লাহর
রাসূল সাল্লাল্লাহু 'আলাইহি ওয়া সাল্লামকে বলতে শুনেছি ঃ 'আমার উম্মাতের মধ্যে
পাপ যখন সাধারণভাবে প্রকাশ পাবে তখন আল্লাহ সাধারণভাবে শাস্তি পাঠাবেন"
তখন আমি জিজ্ঞেস করলাম, হে আল্লাহর রাসূল সাল্লাল্লাহু "আলাইহি ওয়া সাল্লাম!
তাদের মধ্যে সৎ লোক থাকলেও কি? তিনি উত্তরে বললেন ঃ “হ্যা, তারাও শাস্তিতে
