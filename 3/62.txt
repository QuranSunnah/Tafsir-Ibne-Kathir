সূরা ৬ঃ আন'আম, ৬২ পারা ৭
দিচ্ছেনা, বরং প্রকৃতপক্ষে এই অত্যাচারী লোকেরা সত্যের বিরোধিতা করে
আল্লাহর আয়াত সমূহকেই অস্বীকার করছে।
মুহাম্মাদ ইব্‌ন ইসহাক (রহঃ) যুহরী (রহঃ) থেকে বর্ণনা করেন ঃ আবু জাহল,
আবু সুফিয়ান সাখর ইব্ন হারব এবং আখনাস ইব্ন সুরাইখ রাতে গোপনে
রাসূলুল্লাহ সাল্লাল্লাহু আলাইহি ওয়া সাল্লামের কিরাত শোনার জন্য আগমন করে ।
কিন্তু তারা একে অপরের খবর জানতনা ৷ তিনজনই সকাল পর্যন্ত কুরআন শুনতে
থাকে। সকালের আলো প্রকাশিত হয়ে উঠলে তারা বাড়ীর দিকে প্রত্যাবর্তন
করে। পথে তিনজনেরই সাক্ষাৎ ঘটে । তারা তখন একে অপরকে জিজ্ঞাসাবাদ
করে ঃ 'কি উদ্দেশে এসেছিলে?” তারা প্রত্যেকেই তাদের আগমনের উদ্দেশের
কথা বলে দেয়। অতঃপর তারা প্রতিজ্ঞাবদ্ধ হয় যে, আর তারা এ কাজে
আসবেনা ৷ কেননা হতে পারে যে, তাদের দেখাদেখি কুরাইশদের যুবকরাও
আসতে শুরু করবে এবং তারা পরীক্ষার মধ্যে পড়ে যাবে। দ্বিতীয় রাতে
প্রত্যেকেই ধারণা করে যে, ওরা দু'জনতো আসবেনা ৷ সুতরাং কুরআন কারীম
শুনতে যাওয়া যাক। এ ধারণার বশবতী হয়ে সবাই এসে যায় এবং ফিরার পথে
পুনরায় তাদের সাক্ষাৎ হয়। প্রতিজ্ঞা ভঙ্গের কারণে একে অপরকে তিরস্কার করে
এবং পুনরাবৃত্তি না করার অঙ্গীকার করে। তৃতীয় রাতেও তারা তিনজনই আসে
এবং সকালে পুনরায় তাদের সাক্ষাৎ ঘটে । এবার তারা দৃঢ়ভাবে প্রতিজ্ঞাবদ্ধ হয়
যে, আর কখনও কুরআন শুনতে আসবেনা ৷ দিনের বেলা আখনাস ইব্ন শুরাইক
আবু সুফইয়ান সাখর ইব্ন হারবের কাছে গমন করে এবং বলে $ঃ “হে আবু
হানযালা! তুমি মুহাম্মাদ সাল্লাল্লাহু আলাইহি ওয়া সাল্লামের মুখে যে কুরআন
শুনেছ সে সম্পর্কে তোমার মতামত কি?' উত্তরে আবু সুফইয়ান বললেন ঃ 'হে
আবু সা'লাবা! আল্লাহর শপথ! আমি এমন কিছু শুনেছি যা আমার নিকট খুবই
পরিচিত এবং ওর ভাবার্থও আমি ভালভাবে বুঝেছি। আবার এমন কিছুও শুনেছি
যা আমি জানিওনা এবং ওর ভাবার্থও বুঝতে পারিনি ।' তখন আখনাস বলল ঃ
'আল্লাহর শপথ! আমার অবস্থাও তদ্রুপ” এরপর আখনাস সেখান থেকে ফিরে
এসে আবু জাহলের নিকট গমন করে এবং তাকে বলে, হে আবুল হাকাম!
মুহাম্মাদ সাল্লাল্লাহু 'আলাইহি ওয়া সাল্লামের নিকট থেকে যা কিছু শুনেছ সে
সম্পর্কে তোমার অভিমত কি? তখন আবু জাহল বলল, “গৌরব লাভের ব্যাপারে
আমরা আবদে মানাফের সাথে প্রতিদ্বন্দূতা করতে রয়েছি। তারা দাওয়াত করলে
আমরাও দাওয়াত করি। তারা দান খাইরাত করলে আমরাও করি । যখন তাদের
সাথে আমরা হাড্ডাহাড্ডি প্রতিযোগিতায় লিপ্ত রয়েছি, এমন সময় তারা দাবী
করেছে যে, তাদের কাছে আল্লাহর নাবী রয়েছেন এবং তাঁর কাছে আকাশ থেকে
