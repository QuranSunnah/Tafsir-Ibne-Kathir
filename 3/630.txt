সূরা ৯ ঃ তাওবাহ, ৬৩০ পারা ১০
শত্রুদের উপর তাদেরকে জয়যুক্ত করেন । এটা ছিল একমাত্র আল্লাহ তা'আলারই
সাহায্য ও পৃষ্ঠপোষকতার ফল, মাল ও যুদ্ধের অস্ত্রশস্ত্রের আধিক্যে নয়। আর
এটা সংখ্যাধিক্যের কারণেও ছিলনা। আল্লাহ সুবহানাহু ওয়া তা'আলা
। মু'মিনদেরকে সম্বোধন করে বলেন ঃ 'তোমরা হুনাইনের দিনটি স্মরণ কর। সেই
দিন তোমরা তোমাদের সংখ্যাধিক্যের কারণে কিছুটা গর্ববোধ করেছিলে। তখন
তোমাদের অবস্থা এই দাড়ালো যে, যুদ্ধক্ষেত্র থেকে তোমরা পৃষ্ঠ প্রদর্শন করলে!
মুষ্টিমেয় কয়েকজন লোক শুধু নাবী সাল্লাল্লাহু আলাইহি ওয়া সাল্লামের কাছে
থাকল। এ সময়েই আল্লাহর সাহায্য অবতীর্ণ হল এবং তিনি তোমাদের অন্তরে
প্রশান্তি নাযিল করলেন যাতে তোমরা অনুধাবন করতে পার যে, বিজয় লাভ শুধু
আল্লাহর সাহায্যের মাধ্যমেই সম্ভব। তার সাহায্যের ফলেই স্কুদ্র ক্ষুদ্র দল বড় বড়
দলের উপর বিজয়ী হয়ে থাকে৷ আল্লাহর সাহায্য ধৈর্যশীলদের সাথেই থাকে।' এ
ঘটনাটি বিস্তারিতভাবে আমরা ইনশাআল্লাহ এখনই বর্ণনা করছি।
হুনাইনের যুদ্ধ
অষ্টম হিজরীতে মাক্কা বিজয়ের পর শাওয়াল মাসে হুনাইনের যুদ্ধ সংঘটিত
হয়। মাক্কা বিজয়ের ঘটনা হতে অবকাশ লাভের পর নাবী সাল্লাল্লাহু 'আলাইহি
ওয়া সাল্লাম প্রাথমিক সমুদয় কাজ সম্পাদন করেন, আর এদিকে মাক্কার প্রায় সব
লোকই ইসলাম ধর্মে দীক্ষিত হয়। রাসূলুল্লাহ সাল্লাল্লাহু আলাইহি ওয়া সাল্লাম
সকলকে আযাদও করে দেন। এমতাবস্থায় তিনি অবহিত হন যে, হাওয়াযেন
গোত্রের লোকেরা সম্মিলিতভাবে একত্রিত হয়েছে এবং তার বিরুদ্ধে যুদ্ধ করার
প্রস্তুতি গ্রহণ করেছে৷ তাদের নেতা হচ্ছে মালিক ইব্‌ন আউফ নাসরী। সাকীফের
সমস্ত গোত্রও তাদের সাথে যোগ দিয়েছে। অনুরূপভাবে বানু জাশম এবং বানু
সা'দ ইব্‌ন বাকরও তাদের সাথে রয়েছে। বানু হিলালের কিছু লোকও ইন্ধন
যোগাচ্ছে। বানু আমর ইব্‌ন আমির এবং আউন ইব্ন আমিরের কিছু লোকও
তাদের সাথে আছে। এসব লোক একত্রিতভাবে তাদের স্ত্রী, ছেলেমেয়ে এবং
বাড়ীর ধন-সম্পদ নিয়ে মুসলিমদের বিরুদ্ধে যুদ্ধের জন্য বের হল। এমন কি
তারা তাদের বকরী ও উটগুলোকেও সাথে নিল। তখন রাসূলুল্লাহ সাল্লাল্লাহু
'আলাইহি ওয়া সাল্লাম তার সাথে ১০ হাজার মুহাজির ও আনসারগণকে নিয়ে
তাদের মুকাবিলার জন্য রওয়ানা হলেন । মাক্কার প্রায় দু'হাজার নওমুসলিমও তার
সাথে যোগ দেন। মাক্কা ও তায়েফের মধ্যবর্তী উপত্যকায় উভয় সেনাবাহিনী
. মুখোমুখী হল। এ স্থানটির নাম ছিল হুনাইন ।
