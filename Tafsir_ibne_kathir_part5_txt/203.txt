--- OCR Start ---
সূরা ১৯ : মারইয়াম
২০৩
পারা ১৬
وَقَالَ الَّذِينَ كَفَرُوا لِلَّذِينَ آمَنُوا لَوْ كَانَ خَيْرًا مَّا سَبَقُونَا إِلَيْهِ
মু'মিনদের সম্পর্কে কাফিরেরা বলে : এটা ভাল হলে তারা এর দিকে
আমাদের চেয়ে অগ্রগামী হতনা। (সূরা আহকাফ, ৪৬ : ১১) নূহের (আঃ)
কাওমও এ কথাই বলেছিল:
انُؤْمِنُ لَكَ وَاتَّبَعَكَ الْأَرْذَلُونَ
আমরা কি তোমার উপর এমন অবস্থায় ঈমান আনতে পারি যে, হীন প্রকৃতির
লোকেরা তোমার অনুসরণ করেছে? (সূরা শু'আরা, ২৬ : ১১১) আর একটি
আয়াতে রয়েছে:
وَكَذلِكَ فَتَنَّا بَعْضَهُمْ بِبَعْضٍ لِيَقُولُوا أَهْؤُلَاءِ مَنَّ اللَّهُ عَلَيْهِمْ مِّنْ
بَيْنِنَا أَلَيْسَ اللَّهُ بِأَعْلَمَ بِالشَّكِرِينَ
এভাবেই আমি কিছু লোককে কিছু লোক দ্বারা পরীক্ষায় নিপতিত করি।
তারা বলতে থাকে : এরাই কি ঐ সব লোক, আমাদের মধ্য থেকে যাদের প্রতি
আল্লাহ অনুগ্রহ ও মেহেরবাণী করেছেন? আল্লাহ কি কৃতজ্ঞদের সম্পর্কে অবগত
নন? (সূরা আন'আম, ৬ : ৫৩) কাফিরদের এ কথার প্রতিবাদে আল্লাহ
তা'আলা বলেনঃ
وَكُمْ أَهْلَكْنَا قَبْلَهُمْ مِّنْ قَرْنٍ তাদের পূর্বে আমি কত মানবগোষ্ঠীকে বিনাশ
করেছি, যারা তাদের অপেক্ষা সম্পদ ও বাহ্য দৃষ্টিতে শ্রেষ্ঠ ছিল। অর্থাৎ তাদের
দুষ্কার্যের ফলে তাদেরকে আমি ধ্বংস ও তছনছ করে দিয়েছি। তারা এই
কাফিরদের তুলনায় বেশি সম্পদের অধিকারী ছিল। আল আমাশ (রহঃ) আবূ
জিবাইন (রহঃ) হতে, তিনি ইব্‌ন আব্বাস (রাঃ) হতে وَكَمْ أَهْلَكْنَا قَبْلَهُمْ مِنْ
قَرْنٍ এ আয়াতের ব্যাখ্যায় বলেন : তারা ধন-দৌলত, গাড়ী-বাড়ী এবং শক্তি
সামর্থ্যে এদের চেয়ে বহু গুণ বড় ছিল। কিন্তু তাদের অহংকার ও ঔদ্ধত্যের
কারণে তাদের মূলোৎপাটন করা হয়েছে। ফির'আউন এবং তার লোকদের
অবস্থার প্রতি লক্ষ্য কর।
كَمْ تَرَكُوا مِنْ جَنَّتٍ وَعُيُونٍ . وَ زُرُوعٍ وَ مَقَامٍ كَرِيمٍ
--- OCR End ---