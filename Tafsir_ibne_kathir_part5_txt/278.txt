--- OCR Start ---
সূরা ২০ : তা-হা
মহাভার বহন করবে।
১০১। তাতে তারা স্থায়ী হবে
বোঝা তাদের জন্য কত মন্দ!
২৭৮
পারা ১৬
يَوْمَ الْقِيمَةِ وِزْرًا
١٠١. خُلِدِينَ فِيْهِ وَسَاءَ لَهُمْ يَوْمَ
الْقِيمَةِ حِبُلًا
সম্পূর্ণ কুরআনেই রয়েছে আল্লাহর আদেশ মেনে চলার তাগিদ
এবং অবাধ্যকারীদের শাস্তির বর্ণনা
আল্লাহ তা'আলা স্বীয় নাবী মুহাম্মাদ সাল্লাল্লাহু 'আলাইহি ওয়া সাল্লামকে
বলছেন : আমি যেমন মূসার সত্য ঘটনাকে সঠিকভাবে তোমার কাছে বর্ণনা
করেছি তেমনিভাবে ফির'আউন, তার সেনাবাহিনী এবং আরও অনেক অতীতের
ঘটনা তোমার সামনে আমি হুবহু বর্ণনা করেছি। এ সব বর্ণনা করার ব্যাপারে
তোমাকে কোন কম-বেশি করিনি। আমি তোমাকে মহান কুরআন দান করেছি।
ইতোপূর্বে কোন নাবীকে এর চেয়ে বেশি পূর্ণতা প্রাপ্ত, বেশি অর্থবহ এবং বেশি
বারাকাতময় কিতাব প্রদান করা হয়নি। এর মাধ্যমে তোমাকে নাবুওয়াত প্রদান
করে রিসালাতের ইতি টানা হয়েছে। এই কুরআনুল কারীমই হচ্ছে সবচেয়ে বেশি
উন্নত মানের কিতাব। এতে অতীতের ঘটনাবলী, ভবিষ্যতের কার্যাবলী এবং
প্রতিটি কাজের পন্থা বর্ণিত হয়েছে।
مَنْ أَعْرَضَ عَنْهُ فَإِنَّهُ يَحْمِلُ يَوْمَ الْقِيمَةِ وِزُرًا যারা এটিকে মানেনা, যারা
এর থেকে বিমুখ হয়, এর আহকাম হতে পালিয়ে যায় এবং এটিকে বাদ দিয়ে
অন্য কিছুতে হিদায়াত অনুসন্ধান করে তারা পথভ্রষ্ট এবং জাহান্নামী। কিয়ামাতের
দিন তারা নিজেদের বোঝা নিজেরাই বহন করবে এবং ওটা হবে খুবই মন্দ
বোঝা। যে এর সাথে কুফরী করবে সে জাহান্নামে যাবে।
وَ مَنْ يَكْفُرْ بِهِ مِنَ الْأَحْزَابِ فَالنَّارُ مَوْعِدُهُ
আর অন্যান্য সম্প্রদায়ের যে ইহা (কুরআন) অমান্য করবে, জাহান্নাম হবে
তার প্রতিশ্রুত স্থান। (সূরা হুদ, ১১ : ১৭) কিতাবী হোক কিংবা গায়ের কিতাবী
হোক, আরাবী হোক অথবা আজমী হোক যে'ই এটিকে অস্বীকার করবে সে'ই
জাহান্নামী হবে। যেমন ঘোষিত হয়েছে:
--- OCR End ---