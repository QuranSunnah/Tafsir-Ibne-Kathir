সূরা ২২: হাজ্জ
৪৩৫
পারা ১৭
১৮/৬০১, আহমাদ ১/৪২৮) আমি (ইন্ন কাসীর) বলি: সহীহ বুখারীর শর্তে
এর বর্ণনাধারা সহীহ এবং হাদীসটি 'মারফু' হওয়ার চেয়ে 'মাওকূফ' হওয়ার
সম্ভাবনাই বেশি। আল্লাহই এ ব্যাপারে ভাল জানেন। সাঈদ ইব্‌ন যুবাইর (রহঃ)
বলেন : বাড়ীর ভৃত্যকে গাল-মন্দ করা কিংবা এর চেয়ে বেশি কিছু করাও إلحاد
এর অন্তর্ভুক্ত। হাবীব ইব্‌ন আবি সাবিত (রাঃ) বলেন যে, উচ্চ মূল্যে বিক্রি করার
উদ্দেশে শস্যকে মাক্কায় গুদামজাত করাও ইলহাদের মধ্যে গণ্য। মুসনাদ ইব্‌ন
আবি হাতিমেও রাসূলুল্লাহ সাল্লাল্লাহু 'আলাইহি ওয়া সাল্লামের উক্তি দ্বারা এটাই
বর্ণিত আছে। আল্লাহ তা'আলা বলেন :
وَمَنْ يُرِدْ فِيْهِ بِالْحَادٍ بِظُلْمٍ ইব্‌ন আব্বাস (রাঃ) বলেন যে, এই আয়াতটি
আবদুল্লাহ ইব্‌ন উনাইসের ব্যাপারে অবতীর্ণ হয়। রাসূলুল্লাহ সাল্লাল্লাহু 'আলাইহি
ওয়া সাল্লাম তাকে একজন মুহাজির ও একজন আনসারের সাথে পাঠিয়েছিলেন।
একবার তাদের প্রত্যেকেই নিজ নিজ নসবনামার (বংশ তালিকার) উপর গর্ব
করতে শুরু করে। আবদুল্লাহ ইব্‌ন উনাইস (রহঃ) তখন ক্রোধান্বিত হয়ে
আনসারীকে হত্যা করে, অতঃপর সে মাক্কায় পালিয়ে যায় এবং মুরতাদ হয়ে যায়।
তখন এ আয়াতটি নাযিল হয়। তাহলে ভাবার্থ হবে, যে সীমা লংঘন করে (ইসলাম
ত্যাগ করে) মাক্কায় আশ্রয় নিবে (তার জন্য রয়েছে বেদনাদায়ক শাস্তি)।
এ আছারসমূহ দ্বারা যদিও এটা বুঝা যাচ্ছে যে, এ সব কাজ ইলহাদ বা সীমা
লংঘনের অন্তর্ভুক্ত, কিন্তু প্রকৃত পক্ষে এটা এ সমস্ত হতে অধিকতর সাধারণ। বরং
এতে সতর্কতা রয়েছে এর চেয়ে বড় বিষয়ের উপর। এ জন্যই যখন হাতীওয়ালারা
বাইতুল্লাহ ধ্বংস করার ইচ্ছা করে তখন আল্লাহ তা'আলা তাদের উপর ঝাঁকে
ঝাঁকে পাখী পাঠিয়ে দেন, যেগুলি তাদের উপর কংকর নিক্ষেপ করে তাদেরকে
ধ্বংস করে এবং এটাকে অন্যদের জন্য শিক্ষা গ্রহণের মাধ্যম বানিয়ে দেন।
تَرْمِيهِمْ بِحِجَارَةٍ مِّنْ سِجِيلِ. فَجَعَلَهُمْ كَعَصْفٍ مَّا كُولٍ
যারা তাদের উপর প্রস্তর কংকর নিক্ষেপ করেছিল। অতঃপর তিনি তাদেরকে
ভক্ষিত তৃণ সদৃশ করে দেন। (সূরা ফীল, ১০৫ : ৪-৫) এ কারণেই রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন: আল্লাহর এই ঘর একদল
সেনাবাহিনী দ্বারা আক্রান্ত হবে। যখন তারা খোলা চত্বরে এসে একত্রিত হবে
তখন তাদের প্রথম থেকে শেষ ব্যক্তি পর্যন্ত সবাইকে যমীন গ্রাস করবে।
(ফাতহুল বারী ৪/৩৯৭)