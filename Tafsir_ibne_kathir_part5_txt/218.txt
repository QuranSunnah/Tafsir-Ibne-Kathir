সূরা ১৯ : মারইয়াম
২১৮
পারা ১৬
যখন কোন বান্দাকে অপছন্দ করেন তখন জিবরাঈলকে (আঃ) ডেকে বলেন :
আমি অমুক বান্দাকে ঘৃণা করছি, সুতরাং তুমিও তাকে ঘৃণা কর। তখন
জিবরাঈল (আঃ) তাকে ঘৃণা করেন এবং আকাশবাসীর নিকট এই ঘোষণা করেন
যে, আল্লাহ অমুক বান্দাকে ঘৃণা করেন, সুতরাং তোমরাও তাকে দুশমন মনে
কর। তখন আকাশবাসীর সবাই তাকে ঘৃণা করে। তারপর পৃথিবীতে তার জন্য
মানুষের অন্তরে শত্রুতা সৃষ্টি করে দেয়া হয়। (আহমাদ ২/৪১৩, ৫১৪, ফাতহুল
বারী ১/৪৭৬, মুসলিম ৪/২০৩০)
ইব্‌ন আবী হাতিম (রহঃ) আবূ হুরাইরাহ (রাঃ) হতে বর্ণনা করেন যে, রাসূল
সাল্লাল্লাহু 'আলাইহি ওয়া সাল্লাম বলেছেন : আল্লাহ সুবহানাহু ওয়া তা'আলা যখন
কোন বান্দাকে ভালবাসেন তখন জিবরাঈলকে (আঃ) ডেকে বলেন : অবশ্যই
আমি অমুককে ভালবাসি, অতএব তোমরাও তাকে ভালবাস। জিবরাঈল (আঃ)
তখন আকাশমন্ডলীর সকলকে ডেকে জানিয়ে দেন, ফলে পৃথিবীতে তার জন্য
ভালবাসার বান বর্ষিত হতে থাকে। ইহাই হল আল্লাহ তা'আলার إِنَّ الَّذِينَ
آمَنُوا وَعَمِلُوا الصَّلِحَتِ سَيَجْعَلُ لَهُمُ الرَّحْمَنُ وُدًّا
(আবদুর রায্যাক ১০/৪৫০, মুসলিম ৪/১০৩১, তিরমিযী ৮/৬০৮) ইমাম
তিরমিযী (রহঃ) হাদীসটিকে হাসান সহীহ বলেছেন।
কুরআন অবতীর্ণ হয়েছে
সুসংবাদ দান এবং সতর্ক করার উদ্দেশে
মহান আল্লাহ বলেন : فَإِنَّمَا يَسَّرْتُهُ بِلِسَانِكَ আমি এই কুরআনকে তোমার
ভাষায় অর্থাৎ আরাবী ভাষায় সহজ করে দিয়েছি। এই ভাষা বাকরীতি ও
বাক্যালংকারের দিক দিয়ে সর্বোত্তম ভাষা। হে নাবী! এই কুরআনকে আরাবী
ভাষায় অবতীর্ণ করার কারণ এই যে, তুমি যেন আল্লাহভীরু ও ঈমানদার
লোকদেরকে আল্লাহর সুসংবাদ শুনিয়ে দিতে পার। وَ تُنْذِرَ بِهِ قَوْمًا ثُدًا আর
যারা বিতন্ডা প্রবণ ও সত্য থেকে বিমুখ তাদেরকে আল্লাহর পাকড়াও এবং তাঁর
শাস্তি থেকে সতর্ক করতে পার। যেমন কুরাইশ কাফিরদের ব্যাপারে
মহামহিমান্বিত আল্লাহ বলেন : وَكُمْ أَهْلَكْنَا قَبْلَهُمْ مِنْ قَرْنٍ তাদের পূর্বে আমি
কত মানবগোষ্ঠীকে ধ্বংস করেছি যারা আল্লাহর আয়াতসমূহ প্রত্যাখ্যান করেছিল