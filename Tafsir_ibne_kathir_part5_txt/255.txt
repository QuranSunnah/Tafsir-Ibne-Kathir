সূরা ২০ : তা-হা
২৫৫
পারা ১৬
তাদেরই দিকে ঝুঁকে পড়বে এবং মিথ্যার ফাঁদে আবদ্ধ হয়ে যাবে। তৎক্ষণাৎ
মহান আল্লাহ তাঁর কাছে অহী পাঠালেন : হে মূসা! তোমার ডান হাতে যা আছে
তা (লাঠিটি) তুমি মাইদানে নিক্ষেপ কর এবং মোটেই ভয় করনা। তিনি হুকুম
পালন করলেন। মহামহিমান্বিত আল্লাহর নির্দেশক্রমে ঐ লাঠিটি এক বিরাট
অজগর সাপে রূপান্তরিত হল। সাপটির পা, মাথা এবং দাঁতও ছিল। সে সবার
চোখের সামনে সারা মাইদান পরিস্কার করে দিল। মাঠে যাদুকরদের যাদুর
যতগুলি সাপ ছিল তা সবই গ্রাস করে ফেলল। এবার সবারই কাছে সত্য
উদঘাটিত হয়ে গেল এবং তারা মু'জিযা ও যাদুর পার্থক্য বুঝে নিল এবং হক ও
বাতিলের পরিচয় পেয়ে গেল। সবাই জানতে পারল যে, যাদুকরদের সবকিছুই
কৃত্রিম এবং তাতে বাস্তবতা কিছুই নেই। সুতরাং তারা যে পরাজিত হবে এতে
বিস্ময়ের কিছুই নেই।
যাদুকরেরা যখন এটা দেখল তখন তাদের দৃঢ় বিশ্বাস হয়ে গেল যে, এটা
মানবীয় শক্তির বাইরে। তারা ছিল যাদু বিদ্যায় পারদর্শী। প্রথম দর্শনেই তারা
বুঝে নেয় যে, প্রকৃত পক্ষে এটা ঐ আল্লাহরই কাজ যাঁর ফরমান অটল। তিনি যা
কিছু চান তা তাঁর নির্দেশক্রমে হয়ে যায়। তাদের বিশ্বাস এত দৃঢ় হয় যে,
তৎক্ষণাৎ ঐ মাইদানেই সবার সামনে বাদশাহর উপস্থিতিতেই তারা আল্লাহর
সামনে সাজদাহয় পড়ে যায় এবং বলে ওঠে: আমরা মূসা (আঃ) ও হারূনের
(আঃ) রবের প্রতি ঈমান আনলাম। তিনিই হলেন বিশ্ব-রাব্ব। এ জন্যই ইন্ন
আব্বাস (রাঃ) এবং উবাইদ ইব্‌ন উমাইর (রহঃ) বলেন : সকালে যারা ছিল
কাফির ও যাদুকর, সন্ধ্যায় তারা হয়ে গেল আল্লাহয় দৃঢ় বিশ্বাসী মু'মিন। (তাবারী
১৮/৩৪০, ১৩/৩৬) বর্ণিত আছে যে, তারা ছিল সংখ্যায় আশি হাজার। এটা
মুহাম্মাদ ইব্‌ন কা'বের (রহঃ) উক্তি। কাসিম ইব্‌ন আবি বুযযা (রহঃ) বলেন যে,
তারা সংখ্যায় সত্তর হাজারের কিছু বেশি ছিল। সাওরী (রহঃ) বলেন :
ফির'আউনের যাদুকরদের সংখ্যা ছিল উনিশ হাজার। মুহাম্মাদ ইব্‌ন ইসহাক
(রহঃ) বলেন যে, তারা সংখ্যায় ছিল পনের হাজার। কা'ব আহবার (রহঃ) বলেন
যে, তারা ছিল বার হাজার।
যাদুকরদের সংখ্যা
ইব্‌ন আবী হাতিম (রহঃ) ইব্‌ন আব্বাস (রাঃ) হতে বর্ণনা করেন যে, তারা
ছিল সত্তর জন। (ইব্‌ন আবী হাতিম ৭/২৪২৮) সকালে ছিল তারা যাদুকর এবং
সন্ধ্যায় হয়ে গেল মু'মিন। فَأُلْقِيَ السَّحَرَةُ سُجَّدًا ইমাম আওযায়ী (রহঃ) বলেন