সূরা ১৯ : মারইয়াম
২১৬
পারা ১৬
(জান্নাত) আরও বেশি ওয়াজিবকারী। অতঃপর তিনি বলেন: যাঁর হাতে আমার
প্রাণ তাঁর শপথ! যমীন ও আসমান এবং এতদুভয়ের মাঝের সমস্ত কিছু এবং
নিম্নের সমস্ত জিনিস যদি মীযানের এক পাল্লায় রাখা হয় এবং লা ইলাহা ইল্লাল্লাহ
এর শাহাদাত অন্য পাল্লায় রাখা হয় তাহলে এই শাহাদাতের ওযনই ভারী হবে।
(তাবারী ১৮/২৫৮) এর আরও দলীল হচ্ছে ঐ হাদীসটি যাতে তাওহীদের একটি
ক্ষুদ্র খন্ড পাপরাশির বড় বড় দফতরের চেয়ে ভারী হওয়ার কথা বর্ণিত হয়েছে।
(তিরমিযী ৭/৩৩০)
সুতরাং তাদের 'আল্লাহর সন্তান আছে' এই উক্তিটি এত বড় অন্যায় যে,
আল্লাহর শ্রেষ্ঠত্ব ও বড়ত্বের কারণে আকাশ যেন কেঁপে ওঠে এবং যমীন যেন
ক্রোধে ফেটে পড়ার উপক্রম হয়। আর পাহাড় যেন চূর্ণ বিচুর্ণ হয়ে পড়বে।
আবূ মূসা (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন : কষ্টদায়ক কথায় আল্লাহ তা'আলা অপেক্ষা অধিক ধৈর্য ধারণকারী আর
কেহ নেই। মানুষ তাঁর সাথে শরীক স্থাপন করে এবং তাঁর জন্য সন্তান নির্ধারণ
করে, অথচ তিনি তাদেরকে সুস্বাস্থ্য দান করেন এবং আহার্য প্রদান করেন।
তাদের থেকে তিনি বিপদাপদ দূর করেন। (আহমাদ ৪/৪০৫, ফাতহুল বারী
১০/৫২৭, মুসলিম ৪/২১৬০)
وَمَا يَنبَغِي لِلرَّحْمَنِ أَنْ يَتَّخِذَ وَلَدًا
মোটেই শোভনীয় নয়। কারণ সমস্ত সৃষ্টিজীব তাঁরই দাসত্ব করছে। তাঁর সঙ্গী
সাথী বা তাঁর সমতুল্য কেহই নেই।
إِنْ كُلٌّ مَنْ فِي السَّمَوتِ وَالْأَرْضِ إِلَّا آتِي الرَّحْمَنِ عَبْدًا لَقَدْ أَحْصُهُمْ وَعَدَّهُمْ عَذَا
যমীন ও আসমানে যত কিছু রয়েছে সবাই তাঁর আদেশাধীন ও তাঁর অনুগত
দাস। তিনি সবারই রাব্ব এবং রক্ষক। সবারই গণনা তাঁর কাছে রয়েছে। তাঁর
জ্ঞান সবাইকে পরিবেষ্টন করে আছে। সবাই তাঁর ক্ষমতার আওতার মধ্যে
রয়েছে। সমস্ত পুরুষ, নারী, ছোট ও বড় এবং ভাল ও মন্দের খবর তিনি রাখেন,
শুরু থেকে শেষ পর্যন্ত সমস্ত কিছুর জ্ঞান তাঁর আছে। তাঁর কোন সাহায্যকারী
নেই, তাঁর সঙ্গী ও অংশীদার নেই।
وَكُلُّهُمْ آتِيْهِ يَوْمَ الْقِيمَةِ فَرْدًا
কিয়ামাতের দিন তাঁর সামনে হাযির হবে। সমস্ত মাখলুকের ফাইসালা তাঁরই
হাতে। তিনি এক ও অংশীবিহীন। সবারই ফাইসালা তিনিই করবেন। তিনি যা