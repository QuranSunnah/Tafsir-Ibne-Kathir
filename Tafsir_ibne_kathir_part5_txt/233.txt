সূরা ২০ : তা-হা
২৩৩
পারা ১৬
হাতে মৃত্যু বরণ করে। ফলে তিনি সেখান থেকে পলায়ন করেন। তখন থেকে
তাঁর তূর পাহাড়ে আগমন পর্যন্ত তিনি আর মিসরের মুখ দেখেননি। ফির'আউন
একজন দুশ্চরিত্র ও কঠোর হৃদয়ের লোক ছিল। গর্ব ও অহংকার তার এত বেড়ে
গিয়েছিল যে, কে আল্লাহ তা সে বুঝতইনা। নিজের প্রজাদেরকে সে বলে
দিয়েছিল: তোমাদের ইলাহ আমিই। ধন সম্পদে, সৈন্য সামন্তে এবং আড়ম্বর ও
জাঁকজমকে সারা দুনিয়ায় তার সমতুল্য আর কেহই ছিলনা। তাকে হিদায়াত
করার জন্য আল্লাহ তা'আলা যখন মূসাকে (আঃ) নির্দেশ দিলেন তখন তিনি তাঁর
নিকট প্রার্থনা জানালেন:
$$رَبِّ اشْرَحْ لِي صَدْرِي . وَ يَسِرُ لِي أَمْرِي$$
হে আল্লাহ! আপনি আমার বক্ষ খুলে দিন এবং আমার কাজকে সহজ করুন।
আপনি আমাকে সাহায্য না করলে এত বড় কঠিন কাজের দায়িত্ব পালন করা
আমার পক্ষে সম্ভব হবেনা।
$$وَاحْلُلْ عُقْدَةً مِّنْ لِسَانِي. يَفْقَهُوا قَوْلِي$$
এবং আমার জিহ্বার জড়তা দূর করে দিন। শৈশবে তাঁর সামনে খেজুর ও
আগুনের অঙ্গার রাখা হয়েছিল। তিনি অঙ্গার উঠিয়ে মুখে পুরেছিলেন, ফলে তাঁর
জিহ্বায় জড়তা এসে গিয়েছিল। তাই তিনি প্রার্থনা করেছিলেন : হে আল্লাহ!
আমার জিহ্বার জড়তা দূর করে দিন। এটা মূসার (আঃ) ভদ্রতার পরিচয় যে,
তিনি জিহ্বা সম্পূর্ণরূপে পরিস্কার হয়ে যাওয়ার জন্য আবেদন জানাননি, বরং এই
আবেদন করেছেন, যেন জিহ্বার জড়তা দূর হয় যাতে লোকেরা তাঁর কথা বুঝতে
পারে। নাবীগণ (আঃ) শুধুমাত্র প্রয়োজন পূরা করার জন্যই প্রার্থনা করে থাকেন।
এর বেশীর জন্য তাঁরা আবেদন জানাননা। তাই মূসার (আঃ) জিহ্বায় কিছুটা
জড়তা থেকে গিয়েছিল। যেমন ফির'আউন বলেছিল :
$$أَمْ أَنَا خَيْرٌ مِّنْ هُذَا الَّذِي هُوَ مَهِينٌ وَلَا يَكَادُ يُبِينُ$$
আমি কি শ্রেষ্ঠ নই এই ব্যক্তি হতে যে হীন এবং স্পষ্ট কথা বলতে অক্ষম?
(সূরা যুখরুফ, ৪৩ : ৫২) এরপর মূসা (আঃ) প্রার্থনা করেন :
$$وَاجْعَلْ لِّي وَزِيرًا مِّنْ أَهْلِي. هُرُونَ أَخِي$$
আমার প্রকাশ্য সাহায্যকারী হিসাবে আমার স্বজনবর্গের মধ্য হতে একজনকে
নির্বাচিত করুন, অর্থাৎ আমার ভাই হারূনকে (আঃ) আমার সাহায্যকারী বানিয়ে