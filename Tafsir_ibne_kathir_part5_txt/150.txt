সূরা ১৯: মারইয়াম
১৫০
পারা ১৬
তাফসীরে বর্ণিত হয়েছে। অতঃপর আল্লাহ সুবহানাহু সিদ্ধান্ত নিলেন যে, তার
গর্ভে তাঁর একজন অন্যতম প্রসিদ্ধ বান্দা ও রাসূল জন্ম লাভ করাবেন :
$$ انْتَبَذَتْ مِنْ أَهْلِهَا مَكَانًا شَرْقِيًّا $$
নিরালায় পূর্ব দিকে এক স্থানে আশ্রয় নিল। অর্থাৎ তিনি জনগণের কাছ থেকে
পৃথক হয়ে অন্য এলাকায় নির্জনে বসবাস করার ইচ্ছা করলেন। তাই তিনি
জেরুযালেমের পবিত্র মাসজিদ থেকে পূর্ব দিকে চলে গেলেন। ইব্‌ন আব্বাস
(রাঃ) থেকে বর্ণিত আছে যে, তিনি বলেনঃ নিশ্চয়ই আল্লাহর সৃষ্টির মধ্যে আমার
কাছে উত্তম জ্ঞান আছে যে, কেন খৃষ্টানরা পূর্ব দিককে তাদের উপাসনার জন্য
কিবলাহ নির্ধারণ করেছে। তাদের ঐ দিকে ফিরে উপাসনা করার কারণ আল্লাহ
তা'আলাই বলে দিয়েছেন:
$$ انْتَبَذَتْ مِنْ أَهْلِهَا مَكَانًا شَرْقِيًّا $$ যখন সে তার পরিবারবর্গ হতে পৃথক হয়ে
নিরালায় পূর্ব দিকে এক স্থানে আশ্রয় নিল। অতএব তারা তাদের নাবীর
জন্মস্থানকে তাদের উপাসনার জন্য কিবলাহ বানিয়ে নিয়েছে। (তাবারী ১৮/১৬২)
অতঃপর আল্লাহ তা'আলা মারইয়ামের (আঃ) গর্ভে ঈসাকে (আঃ) সৃষ্টি করার
ইচ্ছা করেন, যিনি পাঁচজন স্থির প্রতিজ্ঞ নাবীগণের একজন ছিলেন।
$$ انْتَبَذَتُ مِنْ أَهْلِهَا مَكَانًا شَرْقِيًّا $$ মারইয়াম (আঃ) মাসজিদ কুদসের পূর্ব
দিকে গমন করেন।
$$ فَاتَّخَذَتْ مِن دُونِهِمْ حِجَابًا فَأَرْسَلْنَا إِلَيْهَا رُوحَنَا فَتَمَثَّلَ لَهَا بَشَرًا سَوِيًّا $$
মারইয়াম (আঃ) জনগণ হতে পৃথক হয়ে দূরে চলে যান এবং তাদের মধ্যে ও
তাঁর মধ্যে যখন আড়াল হয়ে যায় তখন আল্লাহ তা'আলা তাঁর কাছে মালাক
জিবরাঈলকে (আঃ) প্রেরণ করেন। তিনি পূর্ণ মানবাকৃতিতে তাঁর সামনে
প্রকাশিত হন।
$$ فَأَرْسَلْنَا إِلَيْهَا رُوحَنَا $$
অতঃপর আমি তার নিকট আমার রূহকে
(জিবরাঈলকে) পাঠালাম। এ থেকে জানা যাচ্ছে যে, জিবরাঈল (আঃ) তার
কাছে একজন মানুষের রূপ ধরেই এসেছিলেন। এ আয়াতের ব্যাখ্যায় মুজাহিদ
(রহঃ), যাহহাক (রহঃ), কাতাদাহ (রহঃ), ইব্‌ন যুরাইজ (রহঃ), অহাব ইবন