--- OCR Start ---
সূরা ২০ : তা-হা
২৩৪
পারা ১৬
দিন এবং তাঁকে নাবুওয়াত দান করুন। এখানেও লক্ষ্য করার বিষয় যে, তিনি
তাঁর নিজের ব্যাপারে আল্লাহর কাছে কোন কিছু যাঞ্চা করছেননা। বরং দীনী
কাজের সুবিধার লক্ষ্যে তাঁর ভাই হারূনকে (আঃ) সাহায্যকারী করার প্রার্থনা
করেন। আশ শাউরী (রহঃ) ইকরিমাহ (রহঃ) হতে, তিনি আবূ সাঈদ (রাঃ)
হতে, তিনি ইব্‌ন আব্বাস (রাঃ) হতে বলেন যে, তখনই হারূনকে (আঃ) মূসার
(আঃ) সাথে নাবুওয়াত দান করা হয়। (দুররুল মানসুর ৫/৫৬৭)
ইব্‌ন আবী হাতিম (রহঃ) বর্ণনা করেন : একবার আয়িশা (রাঃ) উমরাহ
করার উদ্দেশে গমন করেন। তিনি এক বেদুঈনের লোকালয়ে অবস্থান করছিলেন,
এমন সময় তিনি শুনতে পান যে, একজন লোক প্রশ্ন করছে : দুনিয়ায় কোন ভাই
তার নিজের ভাইকে সবচেয়ে বেশি উপকৃত করেছিলেন? তার এই প্রশ্ন শুনে
সবাই নীরব হয়ে যায় এবং বলে: আমাদের এটা জানা নেই। ঐ লোকটি তখন
বলে : আল্লাহর শপথ! আমি ওটা জানি। আয়িশা (রাঃ) বলেন, আমি মনে মনে
বললাম : এ লোকটিতো বৃথা সাহসিকতা প্রদর্শন করছে, ইনশাআল্লাহ না বলেই
শপথ করে বসেছে! জনগণ তখন তাকে বলল : আচ্ছা, তুমি বল দেখি? সে
উত্তরে বলল : তিনি হলেন মূসা (আঃ), তিনি আল্লাহ তা'আলার নিকট প্রার্থনা
করে তাঁর ভাই হারূনের (আঃ) নাবুওয়াতের মঞ্জুরী নিয়ে নেন। আয়িশা (রাঃ)
বলেন: আমি নিজেও তার এই জবাব শুনে স্তম্ভিত হয়ে যাই এবং মনে মনে বলি
যে, লোকটিতো সত্য কথাই বলেছে। বাস্তবিকই মূসা (আঃ) অপেক্ষা কোন ভাই
তার ভাইকে বেশি উপকার করতে পারেনা। আল্লাহ তা'আলা সত্যই বলেছেন:
وَكَانَ عِنْدَ اللَّهِ وَجِيْهَا
মূসা আল্লাহর কাছে বড়ই মর্যাদাবান ছিলেন । (সূরা আহযাব, ৩৩ ঃ ৬৯)
মূসা (আঃ) আরও প্রার্থনা করেনঃ
اشْدُدْ بِهِ اَزْرِى . وَ اَشْرِكْهُ فِي أَمْرِى كَى نُسَبِّحَكَ كَثِيرًا . وَ نَذْكُرَكَ كَثِيرًا
এই প্রার্থনার কারণ বলতে গিয়ে মূসা (আঃ) বলেনঃ এর দ্বারা আমার শক্তি
সুদৃঢ় হবে। তিনি আমার কাজে সহায়ক ও অংশীদার হিসাবে থাকবেন যাতে
আমরা আপনার অনেক পবিত্রতা ও মহিমা ঘোষণা করতে পারি এবং আপনাকে
অধিক স্মরণ করতে পারি।
মূসা (আঃ) বলেন : إِنَّكَ كُنْتَ بِنَا بَصِيرًا হে আল্লাহ! আপনিতো আমাদের
সম্যক দ্রষ্টা। এটা আমাদের প্রতি আপনার করুণা যে, আমাদেরকে আপনি
--- OCR End ---