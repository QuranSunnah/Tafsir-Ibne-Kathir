সূরা ২০ : তা-হা
২৩২
পারা ১৬
এরূপ ব্যাখ্যা করেছেন। (তাবারী ১৮/২৯৭, ২৯৮) হাসান বাসরী (রহঃ) বলেনঃ
মূসা (আঃ) তাঁর হাত বগলের নিচ থেকে বের করার পর আল্লাহর ইচ্ছায় তা
থেকে এত আলো বের হচ্ছিল যেন মনে হচ্ছিল একটি বাতি। এই নিদর্শনসমূহ
দেখতে পাবার পর মূসার (আঃ) মনে দৃঢ়তা এলো যে, তিনি আল্লাহ সুবহানাহুর
সাথে সাক্ষাত লাভ করেছেন। (তাবারী ১৮/২৯৮) এ জন্যই আল্লাহ তা'আলা এর
পর বলেন : لِنُرِيَكَ مِنْ أَيْتِنَا الْكُبْرَى এটা এ জন্য যে, আমি তোমাকে দেখাবো
আমার মহা নিদর্শনগুলির কিছু। অন্যত্র যেমন বলা হয়েছেঃ
أسْلُكْ يَدَكَ فِي جَيْبِكَ تَخْرُجُ بَيْضَاءَ مِنْ غَيْرِ سُوءٍ وَاضْهُمُ إِلَيْكَ
جَنَاحَكَ مِنَ الرَّهْبِ فَذَلِكَ بُرْهَانُنِ مِنْ رَّبِّكَ إِلَى فِرْعَوْنَ وَمَلَا بِهِ
তোমার হাত তোমার বগলে রাখ, ওটা বের হয়ে আসবে শুভ্র সমুজ্জ্বল নির্দোষ
হয়ে। ভয় দূর করার জন্য তোমার হস্তদ্বয় তোমার উপর চেপে ধর। এ দু'টি
তোমার রাব্ব প্রদত্ত প্রমাণ, ফির'আউন ও তার পরিষদবর্গের জন্য। (সূরা কাসাস,
২৮: ৩২) অতঃপর মূসা (আঃ) যখন বগলে হাত রেখে তা আবার বের করেন
তখন দেখা গেল যে, প্রদীপের ন্যায় উজ্জ্বল ও ঝকমকে হয়ে গেছে। এর ফলে
তিনি যে আল্লাহ তা'আলার সাথে কথা বলছেন এই বিশ্বাস তাঁর আরও বৃদ্ধি
পেল। এ দু'টি মু'জিযা তাঁকে এখানে প্রদানের কারণ এই যে, তিনি যেন আল্লাহর
নিদর্শনগুলি দেখে তাঁর অসীম ক্ষমতার প্রতি পূর্ণ বিশ্বাস স্থাপন করেন। আল্লাহ
তা'আলা বলেনঃ
إِذْهَبْ إِلَى فِرْعَوْنَ إِنَّهُ طَغَى তুমি মিসরের বাদশাহ ফির'আউনের কাছে চলে
যাও, যার কাছ থেকে এক সময় পালিয়ে এসেছিলে। তুমি তাকে আমার ইবাদাত
করার দাওয়াত দাও, যিনি ছাড়া ইবাদাতের যোগ্য আর কেহ নেই। তাকে আরও
বল যে, সে যেন বানী ইসরাঈলের সাথে সদয় ব্যবহার করে এবং তাদেরকে
অত্যাচার/কষ্ট না দেয়। নিশ্চয়ই সে অনেক যুগ্ম করছে এবং আল্লাহকে ভুলে
দুনিয়ার জীবনকে অগ্রাধিকার দিচ্ছে।
আল্লাহর কাছে মুসার (আঃ) প্রার্থনা
মূসা (আঃ) তাঁর শৈশবকাল ফির'আউনের বাড়ীতেই কাটিয়েছিলেন, এমনকি
তার ক্রোড়েই শৈশব অতিবাহিত করেছিলেন। যৌবন পর্যন্ত মিসর রাজ্যে,
প্রাসাদেই অবস্থান করেছিলেন। অতঃপর তাঁর অনিচ্ছায়ই একজন কিবতী তাঁর