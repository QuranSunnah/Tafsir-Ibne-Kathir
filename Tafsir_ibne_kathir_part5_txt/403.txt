সূরা ২২: হাজ্জ
৪০৩
পারা ১৭
প্রথম হাদীস : ইমাম আহমাদ (রহঃ) ইমরান ইবন হুসাইন (রাঃ) হতে বর্ণনা
করেন, তিনি বলেন: রাসূলুল্লাহ সাল্লাল্লাহু 'আলাইহি ওয়া সাল্লাম এক সফরে
ছিলেন। তাঁর সাহাবীগণের কেহ কেহ পিছনে পরে গিয়েছিলেন। হঠাৎ তিনি উচ্চ
স্বরে নিম্নের আয়াত দু'টি পাঠ করেন।
يَا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ. يَوْمَ تَرَوْنَهَا تَذْهَلُ
كُلُّ مُرْضِعَةٍ عَمَّا أَرْضَعَتْ وَتَضَعُ كُلُّ ذَاتِ حَمْلٍ حَمْلَهَا وَتَرَى النَّاسَ سُكَارَى
وَمَا هُم بِسُكَارَى وَلَكِنَّ عَذَابَ اللَّهِ شَدِيدٌ
হে মানবমন্ডলী! তোমরা ভয় কর তোমাদের রাব্বকে; (জেনে রেখ) কিয়ামাতের
প্রকম্পন এক ভয়ানক ব্যাপার। যেদিন তোমরা তা প্রত্যক্ষ করবে সেদিন প্রত্যেক
স্তন্যদাত্রী বিস্মৃত হবে তার দুগ্ধ পোষ্য শিশুকে এবং প্রত্যেক গর্ভবতী তার
গর্ভপাত করে ফেলবে; মানুষকে দেখবে মাতাল সদৃশ, যদিও তারা নেশাগ্রস্ত নয়;
বস্তুতঃ আল্লাহর শাস্তি কঠিন। সাহাবীগণ এ শব্দ শোনা মাত্রই সবাই তাদের
সওয়ারীগুলি নিয়ে তাঁর চতুষ্পার্শ্বে একত্রিত হন। তাদের ধারণা ছিল যে, 'নিশ্চয়ই
তিনি তাদেরকে কিছু বলবেন। তারা তাঁর কাছে আসার পর তিনি বললেন: এটা
কোন্ দিন হবে তা তোমরা জান কি? এটা হবে ঐ দিন যেদিন আল্লাহ তা'আলা
আদমকে (আঃ) বলবেন : হে আদম! জাহান্নামের অংশ বের করে নাও। তিনি
বলবেন: হে আমার রাব্ব! কতজনের মধ্য হতে কতজনকে বের করব? আল্লাহ
তা'আলা জবাব দিবেন : প্রতি হাজারে নয় শত নিরানব্বই জনকে জাহান্নামের
জন্য এবং একজনকে জান্নাতের জন্য। এটা শোনা মাত্রই সাহাবীগণের অন্তর
কেঁপে ওঠে এবং তাদের মুখমন্ডল থেকে হাসি উধাও হয়ে যায় এবং তারা কাঁদতে
শুরু করেন। রাসূলুল্লাহ সাল্লাল্লাহু 'আলাইহি ওয়া সাল্লাম এ অবস্থা দেখে
তাদেরকে বললেন : দুঃখিত ও চিন্তিত হয়োনা, বরং আনন্দিত হও এবং আমল
করতে থাক। যাঁর হাতে মুহাম্মাদের প্রাণ তাঁর শপথ! তোমাদের সাথে দু'টি
মাখলুক রয়েছে যাদের সংখ্যা তোমাদের তুলনায় অনেক । তারা হচ্ছে ইয়াজুজ
মা'জুজ। এ ছাড়া বানী আদম এবং ইবলীসের সন্তানদের মধ্যে যারা ইতোমধ্যে
মারা গেছে (জাহান্নামীদের মধ্যে এরাও রয়েছে)। এ কথা শুনে সাহাবীগণের
ভীতি বিহ্বলতা কমে আসে এবং তাদেরকে খুশি মনে হল। তখন তিনি আবার
বললেন : আমল করতে থাক এবং সুসংবাদ শোন। যাঁর অধিকারে মুহাম্মাদের
প্রাণ তাঁর শপথ! তোমরা অন্যান্য লোকদের তুলনায় তেমন যেমন উটের পাঁজরে