--- OCR Start ---
সূরা ২০ : তা-হা
২৮৫
পারা ১৬
وَكَمْ مِّنْ مَّلَكِ فِي السَّمَاتِ لَا تُغْنِى شَفَاعَتُهُمْ شَيْئًا إِلَّا مِنْ بَعْدِ أَنْ
يَّأْذَنَ اللَّهُ لِمَنْ يَشَاءُ وَ يَرْضَى
আকাশে কত মালাইকা রয়েছে, তাদের কোন সুপারিশ ফলপ্রসু হবেনা
যতক্ষণ আল্লাহ যাকে ইচ্ছা এবং যার প্রতি সন্তষ্ট তাকে অনুমতি না দেন। (সূরা
নাজম, ৫৩: ২৬)
وَلَا يَشْفَعُوْنَ إِلَّا لِمَنِ ارْتَضَى وَهُمْ مِّنْ خَشْيَتِهِ مُشْفِقُوْنَ
তারা সুপারিশ করে শুধু তাদের জন্য যাদের প্রতি তিনি সন্তষ্ট এবং তারা তাঁর
ভয়ে ভীত সন্ত্রস্ত। (সূরা আম্বিয়া, ২১: ২৮)
وَلَا تَنْفَعُ الشَّفَاعَةُ عِنْدَةً إِلَّا لِمَنْ أَذِنَ لَهُ
যাকে অনুমতি দেয়া হয় সে ছাড়া আল্লাহর নিকট কারও সুপারিশ ফলপ্রসু
হবেনা। (সূরা সাবা, ৩৪ : ২৩)
يَوْمَ يَقُوْمُ الرُّوحُ وَ الْمَلَبِكَةُ صَفًّا لَّا يَتَكَلَّمُونَ إِلَّا مَنْ أَذِنَ لَهُ
الرَّحْمَنُ وَ قَالَ صَوَابًا
সেদিন রুহ ও মালাইকা সারিবদ্ধভাবে দাঁড়াবে; দয়াময় যাকে অনুমতি
দিবেন সে ছাড়া অন্যেরা কথা বলবেনা এবং সে সঙ্গত কথা বলবে। (সূরা
নাবা, ৭৮: ৩৮)
সবাই সেদিন ভীত সন্ত্রস্ত থাকবে। অনুমতি ছাড়া কারও সুপারিশ করা
চলবেনা। মালাইকা/ফেরেশতামন্ডলী ও রূহ (জিবরাঈল (আঃ) সারিবদ্ধভাবে
দাঁড়িয়ে যাবেন। আল্লাহ তা'আলার অনুমতি ছাড়া কেহই মুখ খুলতে পারবেনা।
স্বয়ং সাইয়্যেদুল মুরসালীন মুহাম্মাদ সাল্লাল্লাহু 'আলাইহি ওয়া সাল্লামও আরশের
নীচে আল্লাহর সামনে সাজদাহয় পড়ে যাবেন। খুব বেশি বেশি তিনি আল্লাহর
প্রশংসা ও গুণগান করবেন যা শুধু ঐ সময়েই তাঁকে শিখিয়ে দেয়া হবে। দীর্ঘক্ষণ
তিনি সাজদাহয় পড়ে থাকবেন, যতক্ষণ আল্লাহ তা'আলা চাইবেন। অতঃপর
আল্লাহ তা'আলা বলবেন: হে মুহাম্মাদ! মাথা উঠাও, কথা বল, তোমার কথা
শোনা হবে; সুপারিশ কর, তোমার সুপারিশ কবুল করা হবে। তারপর সীমা
নির্ধারণ করে দেয়া হবে যাদের ব্যাপারে সুপারিশ করে তিনি জান্নাতে নিয়ে
যাবেন। আবার তিনি ফিরে আসবেন এবং এটাই চলতে থাকবে । (ফাতহুল বারী
--- OCR End ---