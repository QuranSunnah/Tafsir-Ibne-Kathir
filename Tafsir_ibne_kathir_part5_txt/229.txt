--- OCR Start ---
সূরা ২০ : তা-হা
২২৯
পারা ১৬
２１. قَالَ خُذْهَا وَ لَا تَخَفُ
২১। তিনি বললেন : তুমি
একে ধর। ভয় করনা, আমি
একে এর পূর্ব রূপে ফিরিয়ে
দিব।
سَنُعِيدُهَا سِيْرَتَهَا الْأُولَى
মূসার (আঃ) লাঠি সাপে রূপান্তরিত হল
এখানে মূসার (আঃ) একটি খুবই বড় ও স্পষ্ট মু'জিযার বর্ণনা দেয়া হচ্ছে যা
আল্লাহর ক্ষমতা ছাড়া অসম্ভব এবং যা নাবী ছাড়া অন্য কারও হতে সম্ভব নয়।
وَ مَا تِلُكَ بِيَمِينِكَ يَمُوسى
মূসা! তোমার ডান হাতে ওটা কি? মূসার (আঃ) ভয় ভীতি দূর করার জন্যই
তাঁকে এই প্রশ্ন করা হয়েছিল। এ কথাও বলা হয়েছে যে, এটা ছিল
আলোচনামূলক প্রশ্ন। অর্থাৎ তোমার হাতে লাঠিই আছে। এটা যে কি তা তুমি
ভাল রূপেই জান। এখন এটা যা হতে যাচ্ছে তা তুমি দেখে নাও। এই প্রশ্নের
জবাবে মূসা কালীমুল্লাহ (আঃ) বললেনঃ
عَصَاىَ أَتَوَكَّوُا عَلَيْهَا وَأَهُشُ بِهَا عَلَى غَنَى
আমি ভর দিয়ে দাঁড়াই। অর্থাৎ চলার সময় এটা আমার সহায়ক রূপে কাজে
লাগে। এর দ্বারা আমি আমার বকরীর জন্য গাছ হতে পাতা ঝরিয়ে থাকি।
আবদুর রাহমান ইবনুল কাশিম (রহঃ) ইমাম মালিক (রহঃ) থেকে বর্ণনা করেন
যে, এরূপ লাঠিতে কিছু লোহার আংটা লাগানো থাকে। এর ফলে গাছের পাতা
ও ফল সহজে আহরণ করা যায় এবং লাঠিও ভাঙ্গেনা। তিনি বললেন যে, ঐ
লাঠি দ্বারা তিনি আরও অনেক উপকার লাভ করে থাকেন। এই উপকারসমূহের
বর্ণনায় কেহ কেহ এও বলেছেন যে, ঐ লাঠিটিই রাতে উজ্জ্বল প্রদীপরূপে তাঁর
বকরীগুলি পাহারা দিত। ওটা তাঁবুর মত তাঁকে ছায়া দিত, ইত্যাদি বহু
উপকারের কথা বলা হয়েছে। কিন্তু এটা স্পষ্ট প্রতীয়মান হচ্ছে যে, এগুলো
বানী ইসরাঈলের বানানো কাহিনী। ১০২৫>৫০৪>২১
আল্লাহ তা'আলা মূসাকে (আঃ) বলেনঃ
اَلْقِهَا يَمُوسى
ওটাকে যমীনে নিক্ষেপ
কর। যমীনে নিক্ষিপ্ত হওয়া মাত্র লাঠিটি বিরাট অজগর সাপে পরিণত হয় এবং
এদিক ওদিক চলতে শুরু করে। ইতোপূর্বে এত ভয়াবহ অজগর সাপ কেহ
কখনও দেখেনি। অতঃপর আল্লাহ তা'আলা বলেন :
--- OCR End ---