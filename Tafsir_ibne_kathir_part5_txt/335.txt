সূরা ২১: আম্বিয়া
৩৩৫
পারা ১৭
اَهْذَا الَّذِي يَذْكُمُ الِهَتَكُمْ দেখ, এই কি ঐ ব্যক্তি যে আমাদের
দেবদেবীগুলির সমালোচনা করে? প্রথমতঃ এটা তাদের হঠকারিতা, দ্বিতীয়তঃ
তারা নিজেরাই রাহমান (দয়াময় আল্লাহ) এর উল্লেখের বিরোধিতাকারী ও তাঁর
রাসূল সাল্লাল্লাহু 'আলাইহি ওয়া সাল্লামকে অস্বীকারকারী। যেমন আল্লাহ তা'আলা
অন্যত্র বলেনঃ
وَإِذَا رَأَوْكَ إِنْ يَتَّخِذُونَكَ إِلَّا هُزُوًا اَهْذَا الَّذِي بَعَثَ اللَّهُ رَسُولًا.
إِنْ كَادَ لَيُضِلُّنَا عَنْ الهَتِنَا لَوْلَا أَنْ صَبَرْنَا عَلَيْهَا وَ سَوْفَ يَعْلَمُونَ
حِينَ يَرَوْনَ الْعَذَابَ مَنْ أَضَلُّ سَبِيلًا
তারা যখন তোমাকে দেখে তখন তারা তোমাকে শুধু ঠাট্টা-বিদ্রুপের পাত্র
রূপে গণ্য করে এবং বলে : এ-ই কি সে, যাকে আল্লাহ রাসূল করে
পাঠিয়েছেন! সেতো আমাদেরকে আমাদের দেবতাদের হতে দূরে সরিয়ে দিত
যদি না আমরা তাদের আনুগত্যে দৃঢ় প্রতিষ্ঠিত থাকতাম। যখন তারা শাস্তি
প্রত্যক্ষ করবে তখন তারা জানবে কে সর্বাধিক পথভ্রষ্ট। (সূরা ফুরকান. ২৫ :
৪১-৪২) মহান আল্লাহ বলেন :
خُلِقَ الْإِنْسَانُ مِنْ عَجَلٍ মানুষ সৃষ্টিগতভাবে ত্বরা প্রবণ। যেমন অন্য
আয়াতে আছেঃ
وَكَانَ الْإِنْسَانُ عَجُولًا
ط
মানুষতো অতি ত্বরাপ্রবণ। (সূরা ইসরা, ১৭ঃ ১১)
প্রথম আয়াতে কাফিরদের হঠকারিতার বর্ণনা দেয়ার পর পরই দ্বিতীয়
আয়াতে আল্লাহ তা'আলা মানব জাতির ত্বরা প্রবণতার বর্ণনা দিয়েছেন। এতে
নিপুণতা এই রয়েছে যে, কাফিরদের হঠকারিতা ও ঔদ্বত্যপূর্ণ কাজ দেখামাত্রই
মুসলিমরা প্রতিশোধ গ্রহণের জন্য উত্তেজিত হয়ে ওঠে এবং তারা অতি তাড়াতাড়ি
বদলা নেয়ার ইচ্ছা করে। কেননা মানুষ সৃষ্টিগতভাবেই ত্বরা প্রবণ। কিন্তু মহান
আল্লাহর নীতি এই যে, তিনি অত্যাচারীদেরকে অবকাশ দেন। অতঃপর যখন
তাদেরকে পাকড়াও করেন তখন আর ছেড়ে দেননা। এ জন্যই তিনি বলেনঃ