--- OCR Start ---
সূরা ২২: হাজ্জ
৪২২
পারা ১৭
সূর্য, চন্দ্র ও নক্ষত্ররাজির পৃথকভাবে বর্ণনা করার কারণ এই যে, কতক লোক
এগুলির উপাসনা করে। অথচ ঐগুলি নিজেরাই আল্লাহর সামনে সাজদাহবনত
হয়। এ জন্যই তিনি বলেনঃ
لَا تَسْجُدُوا لِلشَّمْسِ وَلَا لِلْقَمَرِ وَاسْجُدُوا لِلَّهِ الَّذِي خَلَقَهُنَّ
তোমরা সূর্যকে সাজদাহ করনা, চাঁদকেও নয়; সাজদাহ কর আল্লাহকে, যিনি
এগুলি সৃষ্টি করেছেন। (সূরা ফুসসিলাত, ৪১ : ৩৭)
আবূ যার (রাঃ) থেকে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম
তাকে জিজ্ঞেস করেন: এই সূর্য কোথায় যায় তা জান কি? উত্তরে তিনি বলেন :
আল্লাহ ও তাঁর রাসূল সাল্লাল্লাহু 'আলাইহি ওয়া সাল্লামই ভাল জানেন। তিনি
তখন বলেন : ওটা আরশের নীচে গিয়ে আল্লাহকে সাজদাহ করে। আবার ওটা
তাঁর কাছে অনুমতি প্রার্থনা করে। সত্তরই এমন সময় আসবে যে, ওকে বলা হবে
: তুমি যেখান থেকে এসেছিলে সেখানেই ফিরে যাও। (ফাতহুল বারী ৬/৩৪২,
মুসলিম ১/১৩৮)
ইব্‌ন আব্বাস (রাঃ) বলেন: একটি লোক নাবী সাল্লাল্লাহু 'আলাইহি ওয়া
সাল্লামের নিকট এসে নিজের এক স্বপ্নের কথা বর্ণনা করেন। তিনি বলেন: আমি
স্বপ্নে দেখি যে, আমি যেন একটি গাছের পিছনে সালাত আদায় করছি। আমি
যখন সাজদাহয় গেলাম তখন দেখি যে, গাছটিও সাজদাহয় গেল এবং আমি
শুনতে পেলাম যে, গাছটি সাজদাহয় গিয়ে নিম্ন লিখিত দু'আ পাঠ করছেঃ
اللَّهُمَّ اكْتُبْ لِي بِهَا عِنْدَكَ اَجْرًا وَضَعْ عَنِّى بِهَا وِزْرًا وَاجْعَلْهَا
لِي عِنْدَكَ ذُخْرًا وَتَقَبَّلْهَا مِنّى كَمَا تَقَبَّلْتَهَا مِنْ عَبْدِكَ دَاوُدَ
হে আল্লাহ! এই সাজদাহর কারণে আমার জন্য আপনি আপনার নিকট
প্রতিদান ও সাওয়াব লিপিবদ্ধ করুন! আর আমার পাপ ক্ষমা করে দিন এবং
এটিকে আমার জন্য আখিরাতের সঞ্চিত ধন হিসাবে রেখে দিন! আর এটিকে
কবুল করুন যেমন কবুল করেছিলেন আপনার বান্দা দাউদের সাজদাহকে।
ইব্‌ন আব্বাস (রাঃ) বলেন : রাসূলুল্লাহ সাল্লাল্লাহু 'আলাইহি ওয়া সাল্লাম
একটি সাজদাহর আয়াত পাঠ করেন, অতঃপর সাজদাহ করেন এবং সাজদাহয়
ঐ লোকটি গাছের সাজদাহ করার সময় যে দু'আটির কথা উল্লেখ করেছিলেন তা
তিনি পাঠ করেন। (তিরমিযী ৩/১৮১, ইব্‌ন মাজাহ ১/৩৩৪, ইব্‌ন হিব্বান
৪/১৯১) মহান আল্লাহ বলেন :
--- OCR End ---