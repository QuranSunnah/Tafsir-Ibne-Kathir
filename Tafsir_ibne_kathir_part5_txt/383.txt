--- OCR Start ---
সূরা ২১ : আম্বিয়া
৩৮৩
পারা ১৭
আমি তোমাদের মাঝে বিদ্যমান থাকা অবস্থায় যদি সে বের হয় তাহলে
তোমাদের মাঝে আমি তার প্রতিবন্ধক হয়ে যাব। আর আমি তোমাদের মাঝে
বিদ্যমান থাকবনা এমন অবস্থায় যদি সে বের হয় তাহলে আমি তোমাদের
নিরাপত্তার জন্য তোমাদেরকে আল্লাহর হাতে সমর্পণ করছি। সে হবে কোকড়ানো
চুলবিশিষ্ট এবং উপরের দিকে উত্থিত চক্ষুবিশিষ্ট খাটো যুবক। সে সিরিয়া ও
ইরাকের মধ্যবর্তী স্থান হতে বের হবে। ডান দিকে ও বাম দিকে সে ঘুরতে
থাকবে। হে আল্লাহর বান্দারা! তোমরা অটল ও স্থির থেক। আমরা জিজ্ঞেস
করলাম : হে আল্লাহর রাসূল সাল্লাল্লাহু 'আলাইহি ওয়া সাল্লাম! সে কত সময়
অবস্থান করবে? তিনি উত্তরে বললেন : চল্লিশ দিন। একটি দিন এক বছরের
সমান, একটি দিন এক মাসের সমান, একটি দিন হবে এক সপ্তাহের সমান এবং
অবশিষ্ট দিন হবে সাধারণ দিনের মত।
আমরা আবার প্রশ্ন করলাম : যে দিনটি এক বছরের সমান হবে তাতে এক
দিন ও এক রাতের পাঁচ ওয়াক্ত সালাত আদায় করলেই কি যথেষ্ট হবে? উত্তরে
তিনি বলেন : না, বরং অনুমান করে তোমাদেরকে সময় মত সালাত আদায়
করতে হবে। আমরা পুনরায় জিজ্ঞেস করলাম : তার চলন গতি কেমন হবে?
তিনি জবাব দিলেন : বায়ু যেমন মেঘকে এদিক ওদিক তাড়িয়ে নিয়ে যায়
তেমনই সে এদিক ওদিক ছুটাছুটি করবে। এক গোত্রের কাছে যাবে এবং
তাদেরকে নিজের দিকে আহ্বান করবে। তারা তার কথা মেনে নিবে। সে
আকাশকে নির্দেশ দিবে, ফলে সে তাদের উপর বৃষ্টি বর্ষণ করে। যমীন তাদের
জন্য ফসল উৎপাদন করবে। তাদের পশুগুলি পেটপূর্ণ অবস্থায় মোটা তাজা হয়ে
ফিরে আসবে এবং তাদের বাটে দুধ পূর্ণ থাকবে। অতঃপর সে অন্য গোত্রের
নিকট গিয়ে তাদেরকে নিজের দিকে আহ্বান করবে, কিন্তু তারা অস্বীকার করবে।
সেখান থেকে সে চলে আসবে। তখন তাদের সমস্ত ধন-সম্পদ তার পিছন পিছন
চলে আসবে এবং তারা দুর্ভিক্ষের সম্মুখীন হবে। সে অনাবাদী জঙ্গলে যাবে এবং
যমীনকে বলবে: তোমার গুপ্তধন উঠিয়ে দাও। যমীন তখন তা উপরে উঠিয়ে
ফেলবে। তখন সমস্ত ধন ভান্ডার তার পিছনে এমনভাবে চলে যাবে যেভাবে
মৌমাছি তাদের নেতাদের পিছনে চলে থাকে। সে এও দেখাবে যে, একজন
লোককে তরবারী দ্বারা দু' টুকরা করে ফেলবে এবং ঐ টুকরা দু'টিকে এদিক
ওদিক বহু দূরে নিক্ষেপ করবে। তারপর তার নাম ধরে ডাক দিবে এবং তৎক্ষণাৎ
সে জীবিত হয়ে হাস্যোজ্জ্বল মুখে তার কাছে চলে আসবে। এমতাবস্থায়
মহামহিমান্বিত আল্লাহ মাসীহকে (আঃ) অবতীর্ণ করাবেন। তিনি দামেস্কের পূর্ব
--- OCR End ---