--- OCR Start ---
সূরা ১৯ : মারইয়াম
১৭৫
পারা ১৬
কবুল করবেন। পিতার সাথে তাঁর ওয়াদা অনুযায়ী তিনি তার জন্য ক্ষমা প্রার্থনা
করতে থাকেন। সিরিয়ায় হিজরাত করার পরে, মাসজিদুল হারাম নির্মাণ করার
পরে এবং তাঁর সন্তান জন্মগ্রহণ করার পরেও তিনি প্রার্থনা করতেন :
رَبَّنَا اغْفِرْ لِي وَلِوَالِدَيَّ وَلِلْمُؤْمِنِينَ يَوْمَ يَقُومُ الْحِسَابُ
হে আমার রাব্ব! যেদিন হিসাব হবে সেদিন আমাকে, আমার মাতাপিতাকে
এবং মু'মিনদেরকে ক্ষমা করুন। (সূরা ইবরাহীম, ১৪ : ৪১) তাঁকে অনুসরণ
করে ইসলামের প্রাথমিক যুগে মুসলিমরাও তাদের মুশরিক আত্মীয় স্বজনের জন্য
ক্ষমা প্রার্থনা করত। অতঃপর নিম্নের আয়াত নাযিল হয় ঃ
قَدْ كَانَتْ لَكُمْ أَسْوَةٌ حَسَنَةٌ فِي إِبْرَاهِيمَ وَ الَّذِينَ مَعَةً إِذْ قَالُوا
لِقَوْمِهِمْ إِنَّا بُرَغَؤُا مِنْكُمْ وَمِمَّا تَعْبُدُونَ مِنْ دُونِ اللَّهِ كَفَرْنَا بِكُمْ وَبَدَا
بَيْنَنَا وَبَيْنَكُمُ الْعَدَاوَةُ وَالْبَغْضَاءُ اَبَدًا حَتَّى تُؤْمِنُوا بِاللَّهِ وَحْدَةً إِلَّا
قَوْلَ إِبْرَاهِيمَ لِأَبِيْهِ لَاسْتَغْفِرَنَّ لَكَ وَمَا أَمْلِكُ لَكَ مِنَ اللَّهِ مِنْ شَيْءٍ
তোমাদের জন্য ইবরাহীম ও তার অনুসারীদের মধ্যে রয়েছে উত্তম আদর্শ;
তারা তাদের সম্প্রদায়কে বলেছিল : তোমাদের সঙ্গে এবং তোমরা আল্লাহর
পরিবর্তে যার ইবাদাত কর তার সঙ্গে আমাদের কোন সম্পর্ক নেই। আমরা
তোমাদেরকে মানিনা। তোমাদের ও আমাদের মধ্যে শুরু হল শত্রুতা ও বিদ্বেষ
চিরকালের জন্য, যদি না তোমরা এক আল্লাহয় ঈমান আন। তবে ব্যতিক্রম তার
পিতার প্রতি ইবরাহীমের উক্তি: আমি নিশ্চয়ই তোমার জন্য ক্ষমা প্রার্থনা করব,
যদিও তোমার ব্যাপারে আমি আল্লাহর নিকট কোন অধিকার রাখিনা। (ইবরাহীম
ও তার অনুসারীগণ বলেছিল) হে আমাদের রাব্ব : আমরাতো আপনারই উপর
নির্ভর করেছি, আপনারই অভিমুখী হয়েছি এবং প্রত্যাবর্তনতো আপনারই নিকট ।
(সূরা মুমতাহানাহ, ৬০ : ৪) অর্থাৎ হে মুসলিমরা! নিঃসন্দেহে ইবরাহীম
তোমাদের অনুসরণ যোগ্য। কিন্তু তিনি যে তাঁর পিতার জন্য ক্ষমা প্রার্থনা করবেন
বলে ওয়াদা করেছিলেন এ ব্যাপারে তিনি তোমাদের অনুসরণ যোগ্য নন। অন্য
এক জায়গায় আল্লাহ তা'আলা বলেনঃ
--- OCR End ---