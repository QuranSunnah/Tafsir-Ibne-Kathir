সূরা ২২: হাজ্জ
৪০৫
পারা ১৭
বলেন: আমি আশা করি যে, জান্নাতীদের এক চতুর্থাংশ হবে তোমরাই। এ কথা
শুনে সাহাবীগণ 'আল্লাহু আকবার' বলেন। এরপর নাবী সাল্লাল্লাহু 'আলাইহি ওয়া
সাল্লাম বলেন : আমি আশা করি যে, জান্নাতীদের মধ্যে তোমরাই হবে এক
তৃতীয়াংশ। এবারও সাহাবীগণ তাকবীর ধ্বনি করেন। রাসূলুল্লাহ সাল্লাল্লাহু
'আলাইহি ওয়া সাল্লাম আবার বলেন: আমি আশা রাখি যে, তোমরাই হবে
জান্নাতীদের অর্ধেক। তখন তারা আবার তাকবীর ধ্বনি দেন। বর্ণনাকারী বলেন :
নাবী সাল্লাল্লাহু 'আলাইহি ওয়া সাল্লাম পরে দুই-তৃতীয়াংশের কথা বলেছিলেন কি
না তা আমার স্মরণ নেই। (তিরমিযী ৯/৯, আহমাদ ৪/৪৩২) ইমাম তিরমিযী
(রহঃ) এ হাদীসটিকে হাসান সহীহ বলেছেন।
তৃতীয় হাদীস : আবূ সাঈদ (রাঃ) বলেন, নাবী সাল্লাল্লাহু 'আলাইহি ওয়া
সাল্লাম বলেছেন, আল্লাহ তা'আলা কিয়ামাতের দিন বলবেনঃ হে আদম! তিনি
বলবেন : হে আমার রাব্ব! আমি আপনার দরবারে হাযির আছি। অতঃপর উচ্চ
স্বরে ঘোষণা করা হবে: আল্লাহ তোমাকে নির্দেশ দিচ্ছেন যে, তুমি তোমার
সন্তানদের মধ্যে যারা জাহান্নামী তাদেরকে বের কর। তিনি জিজ্ঞেস করবেন :
হে আমার রাব্ব! কত জনের মধ্য হতে কত জনকে বের করব? তিনি উত্তরে
বলবেন : প্রতি হাজারে নয়শত নিরানব্বই জনকে। এ সময় গর্ভবতী নারীর
গর্ভপাত হয়ে যাবে, আর শিশুরা হয়ে যাবে বৃদ্ধ। মানুষকে সেই দিন মাতাল
সদৃশ দেখা যাবে, যদিও তারা নেশাগ্রস্ত নয়। আল্লাহর কঠিন শাস্তির ভয়ের
কারণেই তাদের এ অবস্থা হবে। এ কথা শুনে সাহাবীগণের চেহারা বিবর্ণ হয়ে
যায়। রাসূলুল্লাহ সাল্লাল্লাহু 'আলাইহি ওয়া সাল্লাম তাঁদেরকে বলেন : ইয়াজুজ
মা'জুজের মধ্য হতে নয়শত নিরানব্বই জন (জাহান্নামী) এবং তোমাদের মধ্য
হতে একজন (জান্নাতী)। তোমরা লোকদের মধ্যে এমনই যেমন সাদা রংয়ের
গরুর একটি কালো লোম ওর পার্শ্বদেশে থাকে অথবা কালো রংয়ের গরুর
একটি সাদা লোম ওর পার্শ্বদেশে থাকে। আমি আশা করি যে, সমস্ত
জান্নাতবাসীর তোমরাই হবে এক চতুর্থাংশ। (বর্ণনাকারী বলেন) আমরা তখন
তাকবীর ধ্বনি 'আল্লাহু আকবার' বললাম। আবার তিনি বলেন : তোমরাই হবে
জান্নাতীদের এক তৃতীয়াংশ। এবারেও আমরা আল্লাহু আকবার বললাম।
এরপর তিনি বললেন : জান্নাতীদের অর্ধাংশ হবে তোমরাই। আমরা এবারেও
তাকবীর ধ্বনি দিলাম। (ফাতহুল বারী ৮/২৯৫, মুসলিম ১/২০১, নাসাঈ
৬/৪০৯) কিয়ামাতের নিদর্শনসমূহ এবং ওর ভয়াবহতা সম্পর্কে আরও বহু
হাদীস রয়েছে যেগুলির জন্য অন্য স্থান রয়েছে। আল্লাহ তা'আলা বলেন :