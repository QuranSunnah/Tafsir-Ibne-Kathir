--- OCR Start ---
সূরা ২২: হাজ্জ
৪৩৩
পারা ১৭
তাদের সম্পত্তি দাবী করেননি। একমাত্র তারা শুধু তাদের পশুকে ওখানের ঘাস
খেতে দিতেন। এ ছাড়া তাদের মধ্যে যিনি যখন ওখানে থাকা প্রয়োজন মনে
করতেন তখন কোন গৃহে থাকতেন। প্রয়োজন শেষে ওখান থেকে যখন তাঁরা
চলে যেতেন তখন ঐ গৃহে অন্য কেহ বসবাস করতেন। (ইবন মাজাহ ৩১০৭)
আবদুর রায্যাক (রহঃ) আবদুল্লাহ ইব্‌ন আমর (রাঃ) থেকে বলেন: মাক্কার
ঘরবাড়ী বিক্রি করাও জায়িয নয় এবং ভাড়া নেয়াও বৈধ নয়। তিনি আরও বলেন
যে, ইব্‌ন যুরাইজ (রহঃ) বলেছেন: 'আতাও (রহঃ) হারাম এলাকার বাড়ির ভাড়া
নিতে নিষেধ করেছেন এবং আমাকে বলেছেন যে, উমার ইবনুল খাত্তাব (রাঃ)
মাক্কার ঘরে দরজা রাখতে নিষেধ করতেন। কেননা আঙ্গিনা বা চত্বরে হাজীরা
অবস্থান করতেন। সর্বপ্রথম ঘরের দরজা নির্মাণ করেন সুহাইল ইব্‌ন আমর
(রাঃ)। উমার (রাঃ) তৎক্ষণাৎ তাকে তার কাছে হাযির হতে নির্দেশ দেন। তিনি
এসে বলেন : হে আমিরুল মু'মিনীন! আমাকে ক্ষমা করুন! আমি একজন
ব্যবসায়ী। আমি প্রয়োজন বশতঃ এই দরজা বানিয়েছি যাতে আমার সওয়ারী পশু
আমার আয়ত্বের মধ্যে থাকে। তখন উমার (রাঃ) তাঁকে বলেন : তাহলে ঠিক
আছে, তোমাকে অনুমতি দেয়া হল।
অন্য রিওয়ায়াতে আবদুর রাযযাক (রহঃ) মুজাহিদ (রহঃ) হতে বর্ণনা করেন
: উমার ফারূকের (রাঃ) নির্দেশ নিম্নলিখিত ভাষায় বর্ণিত আছে: হে
মাক্কাবাসীরা! তোমরা তোমাদের ঘরগুলিতে দরজা করনা, যাতে বাইরের লোক
যেখানে ইচ্ছা সেখানেই অবস্থান নিতে পারে। (দুররুল মানসুর ৪/৬৩৩)
তিনি আরও বলেন, মা'মার (রহঃ) আমাকে বলেছেন যে, 'আতা (রহঃ)
বলেন : এতে শহুরে লোক ও বিদেশী লোক সমান। তারা যেখানে ইচ্ছা
সেখানেই অবস্থান করতে পারে।
দারাকুতনী (রহঃ) বলেন যে, আবদুল্লাহ ইব্‌ন আমর (রাঃ) বলেনঃ যারা
মাক্কার ঘর-বাড়ীর ভাড়া আদায় করে তারা আগুন ভক্ষণ করে। (দারাকুতনী
২/৩০০)
ইমাম আহমাদ (রহঃ) এই দুইয়ের মাঝামাঝি পথ পছন্দ করেছেন। তার
ছেলে সালিহ (রহঃ) তার পিতার উদ্ধৃতি দিয়ে বলেন : মাক্কার বাড়ী-ঘরের
অধিকার ও উত্তরাধিকারকে জায়িয বলেছেন বটে, কিন্তু ভাড়া নেয়াকে অবৈধ
বলেছেন। এ সব ব্যাপারে মহান আল্লাহই সবচেয়ে ভাল জানেন।
--- OCR End ---