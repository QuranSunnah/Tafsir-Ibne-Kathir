সূরা ১৯ : মারইয়াম
১৮৩
পারা ১৬
وَ كَানَ عِنْدَ رَبِّهِ مَرْضِيًّا তিনি আল্লাহ তা'আলার আনুগত্যের উপর ধৈর্যশীল
ছিলেন, সালাত আদায় করতেন, যাকাত দিতেন এবং নিজের পরিবারের
লোকদেরকেও এই হুকুমই দিতেন। এই হুকুমই আল্লাহ তা'আলা স্বীয় নাবীকে
দিয়েছেন। তিনি বলেনঃ
وَأمُرُ أَهْلَكَ بِالصَّلُوةِ وَاصْطَبِرُ عَلَيْهَا
তুমি তোমার পরিবারবর্গকে সালাতের হুকুম করতে থাক এবং নিজেও তাতে
অবিচল থাক । (সূরা তা-হা, ২০ : ১৩২) অন্য আয়াতে রয়েছে ঃ
يأَيُّهَا الَّذِينَ آمَنُوا قُوا أَنْفُسَكُمْ وَاَهْلِيكُمْ نَارًا وَقُودُهَا النَّاسُ وَ
الْحِجَارَةُ عَلَيْهَا مَلَئِكَةٌ غِلَاظٌ شِدَادٌ لَّا يَعْصُوْنَ اللَّهَ مَا أَمَرَهُمْ وَ
يَفْعَلُونَ مَا يُؤْمَرُونَ
হে বিশ্বাস স্থাপনকারীগণ! তোমরা নিজেদেরকে এবং তোমাদের পরিবার
পরিজনকে রক্ষা কর আগুন হতে, যার ইন্ধন হবে মানুষ ও পাথর, যাতে
নিয়োজিত আছে নির্মম হৃদয় কঠোর স্বভাবের মালাইকা/ফেরেশতা, যারা অমান্য
করেনা আল্লাহ যা তাদেরকে আদেশ করেন তা এবং তারা যা করতে আদিষ্ট হয়
তা পালন করে। (সূরা তাহরীম, ৬৬ : ৬) সুতরাং মু'মিনদেরকে নির্দেশ দেয়া
হচ্ছে যে, তারা যেন নিজেদের পরিবারবর্গ ও আত্মীয়-স্বজনকে ভাল কাজের
আদেশ করে এবং মন্দ কাজ থেকে বিরত রাখে। তারা যেন তাদেরকে
শিক্ষাহীনভাবে ছেড়ে না দেয়, অন্যথায় বিচার দিবসে তারা জাহান্নামের আগুনে
পতিত হবে অর্থাৎ জাহান্নাম তাদেরকে গ্রাস করে ফেলবে।
আবূ হুরাইরাহ (রাঃ) থেকে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন: ঐ ব্যক্তির উপর আল্লাহ করুণা বর্ষন করুন যে রাতে (ঘুম থেকে জেগে)
ওঠে এবং (তাহাজ্জুদ) সালাত আদায় করে। অতঃপর তার স্ত্রীকে জাগায় এবং সে
উঠতে অস্বীকার করলে তার মুখে পানি ছিটিয়ে দেয়। আল্লাহ ঐ মহিলার উপর
দয়া করুন যে রাতে (ঘুম হতে জেগে ওঠে এবং (তাহাজ্জুদ) সালাত আদায় করে।
অতঃপর তার স্বামীকে জাগায় এবং সে উঠতে অস্বীকার করলে তার মুখমন্ডলে
পানি ছিটিয়ে দেয়। (আবূ দাঊদ ২/৭৩, ইব্‌ন মাজাহ ১/৪২৪)