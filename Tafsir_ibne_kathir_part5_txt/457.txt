সূরা ২২: হাজ্জ
৪৫৭
পারা ১৭
এই আয়াত থেকে কেহ কেহ এই প্রমাণ সাব্যস্ত করেছেন যে, কুরবানীর
গোশত তিন ভাগ করা উচিত। এক ভাগ নিজে খাওয়ার জন্য, এক ভাগ বন্ধু
বান্ধবদের দেয়ার জন্য এবং এক ভাগ সাদাকাহ করার জন্য। কারণ আয়াতে বলা
হয়েছে  فَكُلُوا مِنْهَا وَأَطْعِمُوا الْقَانِعَ وَالْمُعْتَرَّ  এবং আহার করাও ধৈর্যশীল অভাবগ্রস্তকে ও যাঞ্চাকারী অভাবগ্রস্তকে। কিন্তু সহীহ
হাদীস থেকে যা জানা যাচ্ছে তাতে এই আয়াতের আর কার্যকারিতা থাকেনা।
হাদীসে রয়েছে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: আমি
তোমাদেরকে কুরবানীর গোশত জমা করে রাখতে নিষেধ করেছিলাম যে, এ
গোশত যেন তিন দিনের বেশি জমা রাখা না হয়। কিন্তু এখন তোমাদেরকে
অনুমতি দেয়া হল যেভাবে ইচ্ছা ও যতদিনের জন্য ইচ্ছা জমা রাখতে পার।
(নাসাঈ ৭/২৩৪) অন্য এক রিওয়ায়াতে আছে, তিনি বলেছেন : তোমরা খাও,
জমা করে রাখ এবং সাদাকাহ কর। (নাসাঈ ৭/১৭০) অন্য একটি বর্ণনায় আছে,
তিনি বলেছেন : তোমরা নিজেরা খাও, অন্যদেরকে খাওয়াও এবং আল্লাহর পথে
দান কর। (ফাতহুল বারী ১১/২৯)
কুরবানীর পশুর চামড়ার ব্যাপারে মুসনাদ আহমাদে কাতাদাহ ইব্‌ন নূমান
(রহঃ) থেকে বর্ণিত হাদীসে রয়েছে: তোমরা খাও, আল্লাহর পথে দান কর এবং
ঐ চামড়া হতে উপকার নাও, কিন্তু বিক্রি করনা। (আহমাদ ৪/১৫)
মাসআলাহ : বারা ইব্‌ন আযিব (রাঃ) হতে বর্ণিত, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন: ঈদুল আযহার দিন আমাদের উচিত সর্বপ্রথম
ঈদের সালাত আদায় করা। তারপর ফিরে এসে কুরবানী করা। যে ব্যক্তি এরূপ
করল, সে সুন্নাত আদায় করল। পক্ষান্তরে যে ব্যক্তি ঈদের সালাতের পূর্বেই
কুরবানী করল সে যেন নিজের পরিবারের লোকদের জন্য শুধু গোশত সংগ্রহ
করল, যার কুরবানীর সাথে কোন সম্পর্ক নেই। (ফাতহুল বারী ২/৫২৬,
মুসলিম ৩/১৫৫৩)
এ জন্যই ইমাম শাফিয়ী (রহঃ) এবং ইমাম আহমাদের (রহঃ) একটি
জামা'আতের মত এই যে, কুরবানীর প্রথম সময় হল যখন সূর্য উদিত হয় এবং
এতটুকু সময় অতিবাহিত হয় যে, সালাত আদায় করা হয় এবং দু'টি খুৎবা দেয়া
হয়। ইমাম আহমাদের (রহঃ) মতেঃ আরও একটু সময় যেন কেটে যায় যে,
ইমাম সাহেব কুরবানী করে ফেলেন। কেননা সহীহ মুসলিমে রয়েছে : তোমরা
কুরবানী করনা যে পর্যন্ত না ইমাম কুরবানী করে। (মুসলিম ৫০৮৩)