সূরা ২০ : তা-হা
২২৬
পারা ১৬
উপত্যকার দক্ষিণ পাশে পবিত্র ভূমিস্থিত এক বৃক্ষ হতে তাকে আহ্বান করে
বলা হল : হে মূসা! আমিই আল্লাহ। (সূরা কাসাস, ২৮: ৩০) আলী ইব্‌ন আবী
তালিব (রাঃ), আবূ যার (রাঃ), আবূ আইউব (রাঃ) প্রমুখ এবং অন্যান্য
সালাফগণ বলেছেন যে, তাঁকে জুতা খুলে ফেলার নির্দেশ দেয়ার কারণ হয়ত এই
যে, তাঁর ঐ জুতা গাধার চামড়া দ্বারা নির্মিত ছিল যা যবাহ করা হয়নি, কিংবা
হয়ত ঐ স্থানের সম্মানের কারণেই এই নির্দেশ দেয়া হয়েছিল। (তাবারী
১৮/২৭৮) ঐ উপত্যকার নাম ছিল তুওয়া। কিংবা ভাবার্থ হচ্ছেঃ তুমি তোমার
পা এই যমীনের সাথে মিলিয়ে নাও। অথবা ভাবার্থ হল, এই যমীনকে কয়েকবার
পবিত্র করা হয়েছে এবং তাতে বারাকাত পরিপূর্ণ করে দেয়া হয়েছে। এভাবে
বারবার এর পুনরাবৃত্তি করা হয়েছে। কিন্তু প্রথম উক্তিটিই সঠিকতম । যেমন অন্য
আয়াতে রয়েছেঃ
إِذْ نَادَيهُ رَبُّهُ بِالْوَادِ الْمُقَدَّسِ طُوًى
যখন তার রাব্ব পবিত্র 'তৃওয়া' প্রান্তরে তাকে সম্বোধন করেন। (সূরা
নাযি'আত, ৭৯ : ১৬) মহান আল্লাহ বলেনঃ
وَأَنَا اخْتَرْتُكَ আমি তোমাকে (রাসূলরূপে) মনোনীত করেছি। যেমন অন্যত্র
বলা হয়েছে:
إِنِّي اصْطَفَيْتُكَ عَلَى النَّاسِ بِرِسُلَتِي وَبِكَلَامِي
আমি তোমাকেই আমার রিসালাত ও আমার সাথে বাক্যালাপের জন্য
লোকদের মধ্য হতে মনোনীত করেছি। (সূরা আ'রাফ, ৭ : ১৪৪) অর্থাৎ ঐ
সময়ের সমস্ত লোকের উপর আমি তোমার মর্যাদা বাড়িয়ে দিয়েছি। বর্ণিত আছে
যে, আল্লাহ তা'আলা মূসাকে (আঃ) জিজ্ঞেস করেন : তোমাকে সমস্ত মানুষের
উপর মর্যাদা দান করে তোমার সাথে আমি যে কথা বলেছি এর কারণ তুমি জান
কি? উত্তরে তিনি বলেন: হে আল্লাহ! এর কারণতো আমার জানা নেই। তখন
আল্লাহ তা'আলা তাঁকে বলেন: এর কারণ এই যে, তোমার মত কেহ আমার
দিকে বিনয়ে ঝুঁকে পড়েনি। এরপর মহান আল্লাহ বলেনঃ
فَاسْتَمِعُ لِمَا يُوْحُى যা অহী প্রেরণ করা হচ্ছে, তুমি তা মনোযোগসহকারে
শ্রবণ কর : আমিই তোমার মা‘বৃদ, আমি ছাড়া অন্য কোন মা'বূদ নেই। এটাই
হল তোমার প্রথম কর্তব্য যে, তুমি শুধু আমারই ইবাদাত করবে; আর কারও
কোন প্রকারের ইবাদাত করবেনা।