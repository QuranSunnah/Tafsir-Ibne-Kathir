--- OCR Start ---
সূরা ২২: হাজ্জ
৪৬৪
পারা ১৭
তোমরা তাদের সাথে যুদ্ধ কর। আল্লাহ তোমাদের হাতে তাদেরকে শাস্তি
প্রদান করবেন এবং তাদেরকে লাঞ্ছিত করবেন, আর তোমাদেরকে তাদের উপর
বিজয়ী করবেন এবং মু'মিনের অন্তরসমূহকে প্রশান্ত ও ঠান্ডা করবেন। আর
তাদের অন্তরসমূহের ক্ষোভ দূর করে দিবেন এবং যার প্রতি ইচ্ছা, আল্লাহ করুণা
প্রদর্শন করবেন, আল্লাহ মহাজ্ঞানী, প্রজ্ঞাময়। (সূরা তাওবাহ, ৯ : ১৪-১৫) অন্য
আয়াতে রয়েছে:
أَمْ حَسِبْتُمْ أَنْ تَدْخُلُوا الْجَنَّةَ وَلَمَّا يَعْلَمِ اللَّهُ الَّذِيْنَ جُهَدُوا مِنْكُمْ وَ
يَعْلَمَ الصَّبِرِينَ
তোমরা কি ধারণা করছ যে, তোমরাই জান্নাতে প্রবেশ করবে? অথচ কারা
জিহাদ করে ও কারা ধৈর্যশীল আল্লাহ তোমাদের মধ্য হতে তাদেরকে এখনও
পরীক্ষা করেননি? (সূরা আলে ইমরান, ৩ : ১৪২) অন্যত্র তিনি বলেনঃ
وَلَنَبْلُوَنَّكُمْ حَتَّى نَعْلَمَ الْمُجْهِدِينَ مِنْكُمْ وَالصَّبِرِينَ وَنَبْلُوا أَخْبَارَكُمْ
আমি অবশ্যই তোমাদেরকে পরীক্ষা করব, যতক্ষণ না আমি জেনে নেই
তোমাদের মধ্যে কে জিহাদকারী ও ধৈর্যশীল এবং আমি তোমাদের কার্যাবলী
পরীক্ষা করি। (সূরা মুহাম্মাদ, ৪৭ : ৩১) এ ব্যাপারে আরও বহু আয়াত রয়েছে।
এরপর মহান আল্লাহ বলেন:
وَإِنَّ اللَّهَ عَلَى نَصْرِهِمْ لَقَدِيرٌ
সক্ষম। ইব্‌ন আব্বাস (রাঃ) বলেন: আর এটাই হয়েছিল। (তাবারী ১৮/৬৪৩)
জিহাদ যে সময় শারীয়াত সম্মত হয় ঐ সময়টাও ছিল ওর জন্য সম্পূর্ণরূপে
উপযোগী ও সঠিক। যতদিন পর্যন্ত রাসূলুল্লাহ সাল্লাল্লাহু 'আলাইহি ওয়া সাল্লাম
মাক্কায় ছিলেন ততদিন মুসলিমরা ছিলেন খুবই দুর্বল। সংখ্যায়ও ছিলেন তারা
খুবই কম। মুশরিকদের দশজনের স্থলে মুসলিমরা মাত্র একজন।
শেষ পর্যন্ত মুশরিকদের উৎপীড়ন চরম সীমায় পৌঁছে। রাসূল সাল্লাল্লাহু
'আলাইহি ওয়া সাল্লামকে তারা নানাভাবে কষ্ট দিতে থাকে। এমনকি তাঁকে হত্যা
করার ষড়যন্ত্রেও লিপ্ত হয়। অনুরূপভাবে সাহাবায়ে কিরামের উপরও বিপদের
পাহাড় চেপে বসে এবং তাদের ধন-সম্পদ, আত্মীয়-স্বজন সবকিছু ছেড়ে যে
যেখানে পারলেন পালিয়ে গিয়ে আশ্রয় গ্রহণ করেন। কেহ চলে যান আবিসিনিয়ায়
(ইথিওপিয়ায়) এবং কেহ গেলেন মাদীনায়। এমন কি স্বয়ং রাসূল সাল্লাল্লাহু
--- OCR End ---