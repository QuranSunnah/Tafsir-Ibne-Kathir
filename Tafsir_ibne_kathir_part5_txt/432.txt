সূরা ২২: হাজ্জ
৪৩২
পারা ১৭
অধিকার রয়েছে মাসজিদুল হারামে প্রবেশ করার ও অবস্থান করার। (তাবারী
১৮/৫৯৬) মুজাহিদ (রহঃ), আবূ সালিহ (রহঃ), আবদুর রাহমান ইবন সাবিত
(রহঃ) এবং আবদুর রাহমান ইবন যায়িদ ইব্‌ন আসলামও (রহঃ) অনুরূপ
দৃষ্টিভঙ্গি পোষণ করতেন। আবদুর রায্যাক (রহঃ) মা'মার (রহঃ) হতে, তিনি
কাতাদাহ (রহঃ) হতে বর্ণনা করেন : ওখানের এবং বাইরের সকলের জন্য একই
সমান অধিকার রয়েছে।
এই মাসআলায় ইমাম আহমাদ ইব্‌ন হাম্বালের (রহঃ) সাথে ইমাম শাফিয়ী
(রহঃ) ও ইমাম ইসহাক ইব্‌ন রাহওয়াই (রহঃ) এর মতানৈক্য রয়েছে। ইমাম
শাফিয়ী (রহঃ) বলেন যে, মাক্কার ঘর-বাড়ীগুলিকে মালিকানাধীন আনা যেতে
পারে, ওয়ারিসদের মধ্যে বন্টন করা যেতে পারে এবং ভাড়াও দেয়া যেতে পারে ।
দলীল হিসাবে তিনি ইমাম যুহরী (রহঃ) বর্ণিত হাদীসটি পেশ করেছেন। তা এই
যে, উসামা ইব্‌ন যায়িদ (রাঃ) রাসূলুল্লাহ সাল্লাল্লাহু 'আলাইহি ওয়া সাল্লামকে
জিজ্ঞেস করেন : হে আল্লাহর রাসূল সাল্লাল্লাহু 'আলাইহি ওয়া সাল্লাম!
আগামীকাল আপনি আপনার মাক্কার বাড়ীতে গিয়ে অবস্থান করবেন কি? উত্তরে
তিনি বলেন: আকীল আমার জন্য কি কোন বাড়ী রেখে দিয়েছে? অতঃপর তিনি
বলেন : কাফিরেরা মুসলিমের উত্তরাধিকারী হয়না এবং মুসলিমও কাফিরের
ওয়ারিস হয়না। (বুখারী ৬৭৬৪, মুসলিম ১৬১৪)
ইমাম শাফিয়ীর (রহঃ) আরও দলীল হল এই যে, উমার ইবনুল খাত্তাব
(রাঃ) সাফওয়ান ইব্‌ন উমাইয়ার (রাঃ) মাক্কার বাড়ীটি চার হাজার দিরহামের
বিনিময়ে ক্রয় করে ওটাকে জেলখানা বানিয়েছিলেন। তাউস (রহঃ) এবং আমর
ইন্ন দীনার (রহঃ) প্রমুখও এই মাসআলায় ইমাম শাফিয়ীর (রহঃ) সাথে
একমত হয়েছেন।
ইমাম ইসহাক ইব্‌ন রাহওয়াই (রহঃ) ইমাম শাফিয়ীর (রহঃ) বিপরীত মত
পোষণ করেন। তিনি বলেন : মাক্কার ঘরবাড়ী ওয়ারিসদের মধ্যেও বন্টন করা
যাবেনা এবং ভাড়া দেয়াও চলবেনা। সালাফগণের একটি দলও এদিকেই
মতামত দিয়েছেন। মুজাহিদ (রহঃ) ও 'আতা (রহঃ) এ কথাই বলেন। তাদের
দলীল হল নিম্নের হাদীসটি :
উসমান ইব্‌ন আবি সুলাইমান (রাঃ) থেকে বর্ণিত আছে যে, আলকামাহ
ইব্‌ন নাযলাহ (রাঃ) বলেন: রাসূলুল্লাহ সাল্লাল্লাহু 'আলাইহি ওয়া সাল্লাম, আবূ
বাকর (রাঃ) এবং উমার (রাঃ) ইন্তেকাল করেছেন, (তাদের যামানায়) মাক্কার
ঘরবাড়ীকে আযাদ ও মালিকবিহীন হিসাবে গন্য করা হত। তাদের কেহই মাক্কায়