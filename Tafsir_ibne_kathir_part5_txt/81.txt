সূরা ১৮: কাহফ
৮১
পারা ১৫
আড়াল ছাড়াই সমস্ত সৃষ্টজীব মহামহিমান্বিত আল্লাহর সামনে উপস্থিত হবে। কেহই
তাঁর থেকে কোথাও লুকিয়ে থাকতে পারবেনা। কোথাও কোন আশ্রয়স্থল ও মাথা
লুকানোর জায়গা থাকবেনা। কোন গাছ-পালা, পাথর ও তৃণ-লতা দেখা যাবেনা।
$$ وَحَشَرْتُهُمْ فَلَمْ تُغَادِرُ مِنْهُمْ أَحَدًا $$
সবাই একত্রিত হবে। ছোট বড় কেহই অনুপস্থিত থাকবেনা। সমস্ত লোক আল্লাহ
তা'আলার সামনে সারিবদ্ধভাবে দাঁড়িয়ে যাবে। আল্লাহ তা'আলা বলেন :
$$ قُلْ إِنَّ الْأَوَّلِينَ وَالْآخِرِينَ . لَمَجْمُوعُونَ إِلَى مِيقَاتِ يَوْمٍ مَّعْلُومٍ $$
বল : অবশ্যই পূর্ববর্তী ও পরবর্তীদের সকলকে একত্রিত করা হবে এক
নির্ধারিত দিনের নির্ধারিত সময়ে। (সূরা ওয়াকি'আহ, ৫৬ : ৪৯-৫০)
$$ ذلِكَ يَوْمٌ مَّجْمُوعٌ لَهُ النَّاسُ وَذُلِكَ يَوْمٌ مَّشْهُودٌ $$
ওটা এমন একটি দিন হবে যেদিন সমস্ত মানুষকে সমবেত করা হবে এবং
ওটা হল সকলের উপস্থিতির দিন। (সূরা হুদ, ১১ : ১০৩)
$$ وَعُرِضُوا عَلَى رَبِّكَ صَفًّا $$রূহ ও মালাইকা কাতারবন্দী হয়ে দাঁড়াবেন। যেমন
তিনি বলেন:
$$ يَوْمَ يَقُوْمُ الرُّوْحُ وَالْمَلَبِكَةُ صَفَّاةً لَا يَتَكَلَّمُوْنَ إِلَّا مَنْ أَذِنَ لَهُ $$
$$ الرَّحْمَنُ وَقَالَ صَوَابًا $$
সেদিন রুহ্ ও মালাইকা/ফেরেশতাগণ সারিবদ্ধভাবে দাঁড়াবে; দয়াময় যাকে
অনুমতি দিবেন সে ছাড়া অন্যরা কথা বলবেনা এবং সে সঙ্গত কথা বলবে। (সূরা
নাবা, ৭৮: ৩৮) সেদিন সমস্ত মানুষের সারি একটি হবে অথবা তারা কয়েকটি
সারিতে বিভক্ত হবে। যেমন মহান আল্লাহ বলেনঃ
$$ وَجَاءَ رَبُّكَ وَالْمَلَكُ صَفًّا صَفًّا $$
এবং যখন তোমার রাব্ব আগমন করবেন, আর সারিবদ্ধভাবে
মালাইকা/ফেরেশতাগণও সমুপস্থিত হবে। (সূরা ফাজর, ৮৯ : ২২) কিয়ামাতকে
যারা অস্বীকার করত তাদেরকে সেই দিন ধমকের স্বরে বলা হবেঃ