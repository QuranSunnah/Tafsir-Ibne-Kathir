সূরা ২১: আম্বিয়া
৩৬৩
পারা ১৭
দেয় সেও জাহান্নামী। কিন্তু যে ইজতিহাদ করার পর সঠিকতায় পৌঁছে সে
জান্নাতে যাবে। তাঁর এ কথা শুনে হাসান বাসরী (রহঃ) বলেন: শুনুন, আল্লাহ
তা'আলা দাউদ (আঃ) ও সুলাইমানের (আঃ) ফাইসালার কথা বর্ণনা করেছেন।
আর এটা প্রকাশমান যে, নাবীগণ (আঃ) ন্যায় বিচারক হয়ে থাকেন এবং তাঁদের
কথা দ্বারা এই লোকদের কথা খন্ডন করা যেতে পারে। আল্লাহ তা'আলা
সুলাইমানের (আঃ) প্রশংসা করেছেন বটে, কিন্তু দাউদকে (আঃ) তিনি নিন্দা
করেননি। হাসান বাসরী (রহঃ) আরও বলেন: জেনে রাখুন যে, আল্লাহ তা'আলা
বিচারকদের নিকট তিনটি কথার অঙ্গীকার নিয়েছেন। প্রথম অঙ্গীকার এই যে,
তাঁরা যেন পার্থিব লোভের বশবর্তী হয়ে শারীয়াতের আহকাম পরিবর্তন না
করেন। দ্বিতীয় অঙ্গীকার এই যে, তাঁরা যেন অন্তরের ইচ্ছা ও প্রবৃত্তির পিছনে না
পড়েন বা প্রবৃত্তির অনুসরণ না করেন। তৃতীয় অঙ্গীকার এই যে, বিচারের
ব্যাপারে তাঁরা যেন আল্লাহকে ছাড়া অন্য কেহকেও ভয় না করেন। তারপর তিনি
নিম্নের আয়াতটি পাঠ করেন :
$$يدَائِدُ إِنَّا جَعَلْنَكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَلَا
تَتَّبِعِ الْهَوَى فَيُضِلَّكَ عَنْ سَبِيلِ اللَّهِ$$
হে দাউদ! আমি তোমাকে পৃথিবীতে প্রতিনিধি করেছি, অতএব তুমি লোকদের
মধ্যে সুবিচার কর এবং খেয়াল খুশীর অনুসরণ করনা, কেননা এটা তোমাকে
আল্লাহর পথ হতে বিচ্যুত করবে। (সূরা সাদ, ৩৮ : ২৬) অন্যত্র রয়েছেঃ
$$فَلَا تَخْشَوُا النَّاسَ وَاخْشَوْنِ$$
মানুষকে ভয় করনা, বরং আমাকেই ভয় কর। (সূরা মায়িদাহ, ৫:৪৪) অন্য
এক স্থানে মহান আল্লাহ বলেন :
$$وَلَا تَشْتَرُوا بِايَتِي ثَمَنًا قَلِيلًا$$
তোমরা সামান্য বা নগণ্য মূল্যের বিনিময়ে আমার আয়াতসমূহ বিক্রি করনা।
(সূরা মায়িদাহ, ৫ : ৪৪) (ইব্‌ন আবী হাতিম ৮/২৪৫৮) আমি (ইবন কাসীর)
বলি : নাবীগণ যে নিষ্পাপ এবং আল্লাহ তা'আলার পক্ষ হতে তাঁদেরকে যে
সাহায্য করা হয়েছে এ বিষয়ে পূর্বযুগীয় ও পরযুগীয় বিজ্ঞজনদের মধ্যে কোন
মতানৈক্য নেই। তাঁদের ছাড়া অন্যদের ব্যাপারে কথা এই যা আমর ইবনুল আস
(রাঃ) হতে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন :
বিচারক যখন ইজতিহাদ ও চেষ্টা করার পর সঠিকতায় পৌঁছে তখন সে দু'টি