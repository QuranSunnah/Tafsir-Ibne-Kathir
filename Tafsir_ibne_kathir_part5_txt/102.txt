--- OCR Start ---
সূরা ১৮: কাহফ
১০২
পারা ১৫
উঠিয়েছে। আর আপনি তার নৌকা ছিদ্র করছেন? এর ফলেতো নৌকার সব
আরোহী ডুবে মরবে। এতো বড়ই অন্যায় কাজ। জবাবে খিফ্র (আঃ) তাকে
বললেনঃ দেখুন! আমিতো আপনাকে পূর্বেই বলেছিলাম যে, আপনি আমার সাথে
ধৈর্য ধারণ করতে পারবেননা? মূসা (আঃ) তখন ওযর পেশ করে বললেন :
আমার ত্রুটি হয়ে গেছে। ভুলবশতঃ আমি প্রশ্ন করে বসেছি। সুতরাং আমাকে
ক্ষমা করে দিন, আমার প্রতি কঠোর হবেননা ।
রাসূলুল্লাহ সাল্লাল্লাহু 'আলাইহি ওয়া সাল্লাম বলেন: সত্যিই তাঁর প্রথম ত্রুটিটি
ভুলবশতঃই ছিল। বর্ণিত আছে যে, ঐ নৌকাটির একটি তক্তার উপর একটি
পাখি এসে বসে এবং পানিতে চঞ্চু ডুবিয়ে পানি নিয়ে উড়ে যায়। এ সময় খি
(আঃ) মূসাকে (আঃ) বলেনঃ হে মূসা! আল্লাহর জ্ঞানের তুলনায় আমার ও
আপনার জ্ঞান ততটুকু, যতটুকু পানি এই পাখীটি তার চঞ্চুতে সমুদ্রের সমস্ত পানি
থেকে তুলে নিয়েছে। অতঃপর নৌকাটি তীরে ভিড়ে যায়। নৌকা থেকে নেমে
তাঁরা চলতে থাকেন। পথে কতকগুলি শিশু খেলা করছিল। খিফ্র (আঃ) ওদের
একজনকে ধরে এমনভাবে তার গলা মুচড়ে দেন যে সাথে সাথেই সে মারা যায় ।
এতে মূসা (আঃ) হতবুদ্ধি হয়ে পড়েন এবং তাঁকে বলে ফেলেন : আপনি কি
করলেন! অন্যায়ভাবে এই শিশুটিকে মেরে ফেললেন? আপনি বড়ই অপরাধমূলক
কাজ করলেন! উত্তরে খিফ্র (আঃ) তাঁকে বললেন : আমিতো পূবেই বলেছিলাম
যে, আপনি আমার সাথে ধৈর্য ধারণ করতে পারবেননা? এবার খিফ্র (আঃ)
পূর্বাপেক্ষা বেশি কঠোর হলেন।
তখন মূসা (আঃ) তাঁকে বললেন : ঠিক আছে, এরপরে যদি আমি আপনাকে
কোন প্রশ্ন করি তাহলে আপনি আমাকে আপনার সঙ্গে রাখবেননা, এ অধিকার
আমি আপনাকে দিলাম। আমার ওযর আপত্তির চূড়ান্ত হয়েছে। আবার তাঁরা চলতে
থাকেন। তাঁরা এক গ্রামে গিয়ে পৌঁছেন। তাঁরা ঐ গ্রামবাসীর কাছে খেতে চাইলে
তারা তাঁদের আতিথেয়তা করতে পরিস্কারভাবে অস্বীকার করে। অতঃপর তাঁরা
সেখানে এক পতনোন্মুখ প্রাচীর দেখতে পান। খিফ্র (আঃ) ওটিকে সুদৃঢ় করে
দেন। মূসা (আঃ) তাঁকে বলেন : আমরা তাদের অতিথি হতে চাইলাম, কিন্তু তারা
আমাদের আতিথেয়তা করলনা। এর পরেও যখন আপনি তাদের এই কাজটি করে
দিলেন তখন এর জন্য পারিশ্রমিক গ্রহণ করতে পারতেন। খিফ্র (আঃ) তখন
বললেন: এখানেই আপনার ও আমার মধ্যে সম্পর্কচ্ছেদ হল। যে বিষয়ে আপনি
ধৈর্য ধারণ করতে পারেননি আমি ওর তাৎপর্য ব্যাখ্যা করব। রাসূলুল্লাহ সাল্লাল্লাহু
'আলাইহি ওয়া সাল্লাম বলেন: মূসা (আঃ) যদি ধৈর্য ধারণ করতেন তাহলে আল্লাহ
তাঁদের দু'জনের আরও বহু কথা আমাদের সামনে বর্ণনা করতেন।
--- OCR End ---