--- OCR Start ---
সূরা ২২: হাজ্জ
৪৭১
পারা ১৭
কাফিরদের পরিণতির বর্ণনা
আল্লাহ তা'আলা স্বীয় নাবীকে সান্ত্বনা দিচ্ছেন : وَإِنْ يُكَذِّبُوكَ فَقَدْ كَذَّبَتْ
قَبْلَهُمْ قَوْمُ نُوْحٍ হে নাবী! তোমার কাওম যে তোমাকে মিথ্যা প্রতিপন্ন ও অস্বীকার
করছে এটা কোন নতুন কথা নয়। নূহ (আঃ) থেকে শুরু করে মূসা (আঃ) পর্যন্ত
কাফিরেরা সমস্ত নাবীকেই অস্বীকার করেছে। দলীল প্রমাণাদি তাদের সামনে
বিদ্যমান ছিল, সত্য উদঘাটিত হয়েছিল, তথাপি তারা কিছুই স্বীকার করেনি।
فَأَمْلَيْتُ لِلْكُفِرِينَ আমি ঐ সব কাফিরদেরকে অবকাশ দিয়েছিলাম যে,
চিন্তা-ভাবনা করে হয়ত তারা নিজেদের পরিণামকে ভাল করে নিবে। কিন্তু তারা
নিমকহারামী থেকে ফিরে এলনা।
ثُمَّ أَخَذْتُهُمْ فَكَيْفَ كَانَ نَكِيْرِ শেষ পর্যন্ত আমি তাদেরকে শাস্তি দ্বারা
পাকড়াও করি। আমার শাস্তি কতই না কঠোর ছিল!
আবূ মূসা (রহঃ) হতে সহীহায়িনে বর্ণিত আছে, রাসূলুল্লাহ সাল্লাল্লাহু
'আলাইহি ওয়া সাল্লাম উপরোক্ত আয়াতটি পাঠ করেন এবং বলেন : আল্লাহ
তা'আলা প্রত্যেক অত্যাচারীকে অবকাশ দিয়ে থাকেন, কিন্তু যখন তিনি
পাকড়াও করেন তখন রক্ষা করার আর কেহ থাকেনা। যেমন মহাপরাক্রমশালী
আল্লাহ বলেনঃ
وَكَذلِكَ أَخُذُ رَبِّكَ إِذَا أَخَذَ الْقُرَى وَهِيَ ظَالِمَةٌ إِنَّ أَخْذَةً أَلِيمٌ شَدِيدٌ
'এরূপই তোমার রবের পাকড়াও। তিনি কোন জনপদের অধিবাসীদের
পাকড়াও করেন যখন তারা অত্যাচার করে। নিঃসন্দেহে তাঁর পাকড়াও হচ্ছে
অত্যন্ত যন্ত্রনাদায়ক, কঠোর। (সূরা হুদ, ১১ : ১০২) (ফাতহুল বারী ৮/২০৫,
মুসলিম ৪/১৯৯৭) মহামহিমান্বিত আল্লাহ বলেন :
فَكَأَيِّنْ مِنْ قَرْيَةٍ أَهْلَكْنَهَا وَهِيَ ظَالِمَةٌ
যেগুলির বাসিন্দা ছিল অত্যাচারী। এসব জনপদ তাদের ঘরের ছাদসহ ধ্বংসস্তুপে
পরিণত হয়েছিল। ঐগুলির ধ্বংসাবশেষ এখনও বিদ্যমান রয়েছে। তাদের সুউচ্চ
ও সুদৃঢ় প্রাসাদসমূহ আজ বিলীন হয়ে গেছে। পানির কূপগুলি পরিত্যক্ত হয়েছে।
যেগুলি কাল ছিল বাসযোগ্য ও ব্যবহারযোগ্য আজ ঐ সবগুলিই হয়ে গেছে
--- OCR End ---