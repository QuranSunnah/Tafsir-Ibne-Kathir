সূরা ১৯ : মারইয়াম
২০১
পারা ১৬
মুশরিকরা জাহান্নামে পড়ে যাবে। সুদ্দী (রহঃ) মুররাহ (রহঃ) হতে, তিনি ইন্ন
মাসউদ (রাঃ) হতে كَانَ عَلَى رَبِّكَ حَتْمًا مَّقْضِيًّا এ আয়াতের ব্যাখ্যায় বলেন
যে, ইহা হল শপথ যা বাস্তবায়িত হবেই। (তাবারী ১৮/২৩৭) মুজাহিদ (রহঃ)
বলেন যে, 'হাতমান' শব্দের অর্থ হচ্ছে পূর্ব নির্ধারিত। ইন্ন জুরাইযও (রহঃ)
অনুরূপ মতামত ব্যক্ত করেছেন। আল্লাহ তা'আলা বলেনঃ
ثُمَّ نُنَجِّى الَّذِيْنَ اتَّقَوْا পুলসিরাতের উপর দিয়ে যাওয়ার পর আল্লাহভীরু
লোকেরা পার হয়ে যাবে। আর পাপীরা তাদের আমল অনুযায়ী জাহান্নামে গড়িয়ে
পড়তে থাকবে। মু'মিনরা নিজ নিজ আমল অনুযায়ী মুক্তি পাবে। যে পরিমাণ
আমল হবে সেই পরিমাণ সেখানে কম বিলম্ব হবে। তারপর যে সকল মুসলিম
কোন বড় পাপ (কাবিরাহ গুনাহ) এ দুনিয়ায় করেছে তাদের জন্য সুপারিশ করার
অনুমতি দেয়া হবে। মালাইকা/ফেরেশতামন্ডলী, রাসূলগণ এবং মু'মিনগণ
শাফাআত করবেন। এভাবে মুসলিমের একটি বিরাট দল যারা বড় পাপ করেছে
তারা জাহান্নাম থেকে মুক্তি পাবে। তারা এমন অবস্থায় জাহান্নাম হতে বের হবে
যে, আগুন তাদেরকে দগ্ধ-বিদগ্ধ করে ফেলবে। শুধু মুখমন্ডলের সাজদাহর
জায়গাটুকু বাকী থাকবে। তারা নিজ নিজ বাকী ঈমানের পরিমাণ হিসাবে
জাহান্নাম থেকে বেরিয়ে আসবে। যাদের অন্তরে দীনার (স্বর্ণ মুদ্রা) পরিমাণ ঈমান
থাকবে তারা প্রথমে বের হবে। তারপর বের হবে তাদের চেয়ে কম ঈমানের
অধিকারী লোকেরা। এরপর বের হবে ঐ লোকেরা যাদের ঈমান এদের চেয়ে কম
হবে। এভাবে বের হয়ে আসতে আসতে যাদের ঈমান হবে অণু পরিমাণ তারা
বের হবে। তারপর ঐ ব্যক্তিকে বের করা হবে যে সারা জীবনে একবার 'লা
ইলাহা ইল্লাল্লাহ' বলেছে, যদিও তার সমস্ত জীবনে অন্য কোন সাওয়াব না'ও
থাকে। এরপর জাহান্নামে শুধু তারাই থাকবে যাদের ভাগ্যে জাহান্নামে চিরস্থায়ী
অবস্থান লিখিত আছে। এ সবই হচ্ছে ঐ হাদীসসমূহের সারমর্ম যেগুলি রাসূল
সাল্লাল্লাহু 'আলাইহি ওয়া সাল্লামের বর্ণিত বলে সঠিকতার সাথে এসেছে। এ
জন্যই আল্লাহ তা'আলা বলেনঃ
ثُمَّ نُنَجِّي الَّذِينَ اتَّقَوْا وَ نَذَرُ الظَّلِمِينَ فِيهَا جِثِيًّا
উদ্ধার করব এবং যালিমদের সেখানে নতজানু অবস্থায় রেখে দিব)