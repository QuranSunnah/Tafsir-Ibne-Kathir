সূরা ২১: আম্বিয়া
৩৬৮
পারা ১৭
তাহলে তার পরীক্ষাও কঠিন হয়। (আহমাদ ১/১৮০) আইউব (আঃ) ছিলেন
খুবই ধৈর্যশীল, এমনকি তাঁর ধৈর্যশীলতার কথা সর্বসাধারণের মুখে মুখে রয়েছে।
ইয়াযীদ ইব্‌ন মাইসারা (রাঃ) বলেন যে, যখন আইউবের (আঃ) পরীক্ষা শুরু
হয় তখন তাঁর সন্তান-সন্ততি মারা যায়, ধন-সম্পদ ধ্বংস হয় এবং তিনি সম্পূর্ণ
রিক্ত হস্ত হয়ে পড়েন। এতে তিনি আরও বেশি আল্লাহর যিক্র লিপ্ত থাকেন।
তিনি বলতে থাকেন ঃ হে সকল পালনকারীদের পালনকর্তা! আমাকে আপনি বহু
ধন-সম্পদ ও সন্তান-সন্ততি দান করেছিলেন। ঐ সময় আমি ঐগুলিতে সদা ব্যস্ত
থাকতাম। অতঃপর আপনি ঐগুলি আমার থেকে নিয়ে নেয়ার ফলে আমার অন্তর
ঐ সবের চিন্তা থেকে মুক্ত হয়েছে। এখন আমার অন্তরের মধ্যে ও আপনার মধ্যে
কোনই প্রতিবন্ধকতা নেই। যদি আমার শত্রু ইবলীস আমার প্রতি আপনার এই
মেহেরবানীর কথা জানতে পারত তাহলে সে আমার প্রতি হিংসায় ফেটে পড়ত।
ইবলীস তাঁর এই কথায় এবং তাঁর ঐ সময়ের ঐ প্রশংসায় জ্বলে-পুড়ে মরে।
তিনি নিম্নরূপ প্রার্থনাও করেন : হে আমার রাব্ব! আপনি আমাকে ধন-সম্পদ,
সন্তান-সন্ততি এবং পরিবার-পরিজনের অধিকারী করেছিলেন। আপনি খুব ভাল
জানেন যে, ঐ সময় আমি কখনও অহংকার করিনি এবং কারও প্রতি যুগ্ম কিংবা
অবিচারও করিনি। হে আল্লাহ! এটা আপনার অজানা নয় যে, আমার জন্য নরম
বিছানা প্রস্তুত থাকত। কিন্তু আমি তা পরিত্যাগ করে আপনার ইবাদাতে রাত
কাটিয়ে দিতাম এবং আমার নাক্সকে ধমকের সুরে বলতাম : তুমি নরম বিছানায়
আরাম করার জন্য সৃষ্টি হওনি। হে আমার পালনকর্তা! আপনার সন্তুষ্টি লাভের
উদ্দেশে আমি সুখ-শান্তি ও আরাম-আয়েশ বিসর্জন দিতাম। (হিলইয়াত আল
আউলিয়া ৫/২৩৯)
আবূ হুরাইরাহ (রাঃ) হতে বর্ণিত, রাসূল সাল্লাল্লাহু 'আলাইহি ওয়া সাল্লাম
বলেছেন : আল্লাহ তা'আলা যখন আইউবকে (আঃ) আরোগ্য দান করেন তখন
তিনি (আল্লাহ) তাঁর উপর সোনার ফড়িংসমূহ বর্ষণ করেন। আইউব (আঃ) তখন
ওগুলি ধরে কাপড়ে জমা করতে শুরু করেন। ঐ সময় তাঁকে বলা হয় : হে
আইউব! এখনও তুমি পরিতৃপ্ত হওনি? উত্তরে তিনি বলেন : হে আমার রাব্ব!
আপনার রাহমাত হতে কে পরিতৃপ্ত হতে পারে? (ইব্‌ন আবী হাতিম ৮/২৪৬১,
বুখারী ৩৩৯১) মহান আল্লাহ বলেন :
$$وَأَتَيْنُهُ أَهْلَهُ وَ مِثْلَهُمْ مَّعَهُمْ$$ আমি তাকে তার পরিবার-পরিজন ফিরিয়ে
দিয়েছিলাম। ইব্‌ন আব্বাস (রাঃ) বলেন যে, তাঁর পূর্বের সন্তানদেরকেই তাঁর
কাছে আল্লাহ ফিরিয়ে দিয়েছিলেন। (তাবারী ১৮/৫০৬, ৫০৭) আল আউফীও