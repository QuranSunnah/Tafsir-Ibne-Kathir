সূরা ২১ : আম্বিয়া
৩৭৪
পারা ১৭
ঘটনা মনে পড়ায় উসমান (রাঃ) বললেন : আমি আল্লাহ তা'আলার নিকট ক্ষমা
প্রার্থনা করছি এবং তাঁর কাছে তাওবাহ করছি, অবশ্যই তিনি ইতোপূর্বে আমার
কাছে এসেছিলেন, কিন্তু ঐ সময় আমি মনে মনে ঐ কথা বলছিলাম যা আমি
রাসূলুল্লাহ সাল্লাল্লাহু 'আলাইহি ওয়া সাল্লাম হতে শুনেছিলাম। আল্লাহর শপথ!
যখন আমার ঐ কথা মনে হয় তখন শুধু আমার চোখের উপরই পর্দা পড়েনা,
বরং আমার অন্তরের উপরও পর্দা পড়ে যায়। আমি তখন বললাম : আমি
আপনাকে ঐ খবর দিচ্ছি, রাসূলুল্লাহ সাল্লাল্লাহু 'আলাইহি ওয়া সাল্লাম একদা
আমাদের সামনে দু'আর প্রথম অংশ বর্ণনা শেষ করেন। এমন সময় এক বেদুঈন
এসে পড়ে এবং সে রাসূলুল্লাহ সাল্লাল্লাহু 'আলাইহি ওয়া সাল্লামকে অন্য বিষয়ে
ব্যস্ত রাখে। এভাবে অনেক ক্ষণ কেটে যায়। তারপর রাসূলুল্লাহ সাল্লাল্লাহু
'আলাইহি ওয়া সাল্লাম সেখান থেকে উঠে যান এবং নিজের বাড়ীর দিকে চলতে
শুরু করেন। আমিও তাঁর পিছনে চলতে থাকি। যখন তিনি বাড়ীর কাছাকাছি
এসে যান তখন আমি আশংকা করি যে, তিনি হয়ত বাড়ীর মধ্যে প্রবেশ করবেন,
আর আমি এখানেই রয়ে যাব। সুতরাং আমি জোরে জোরে পা ফেলে চলতে
লাগলাম। আমার পায়ের শব্দ শুনে তিনি আমার দিকে ফিরে তাকালেন এবং
বললেন : আরে! তুমি আবূ ইসহাক? আমি বললাম : হে আল্লাহর রাসূল
সাল্লাল্লাহু 'আলাইহি ওয়া সাল্লাম! হ্যাঁ, আমিই বটে। তিনি জিজ্ঞেস করলেন :
খবর কি? আমি জবাব দিলাম : হে আল্লাহর রাসূল সাল্লাল্লাহু 'আলাইহি ওয়া
সাল্লাম! আপনি দু'আর প্রথম অংশ বর্ণনা করেন। এমন সময় ঐ বেদুঈন এসে
পড়ে এবং আপনি কথার মোড় ঘুরিয়ে দেন। তিনি আমার এ কথা শুনে বললেনঃ
হ্যাঁ, হ্যাঁ, ওটা ছিল যুননূনের (আঃ) দু'আ, যা তিনি মাছের পেটে থাকা অবস্থায়
পাঠ করেছিলেন। তা ছিল ঃ
إِنِّي كُنْتُ مِنَ الظَّلِمِينَ لَّا إِلَهَ إِلَّا أَنْتَ سُبْحَنَكَ
এই দু'আটি। জেনে রেখ, যে
কোন মুসলিম যে কোন ব্যাপারে যখনই তার রবের কাছে এই দু'আটি করবে,
তিনি তা কবুল করবেন। (আহমাদ ১/১৭০, তিরমিযী ৯/৪৭৯, নাসাঈ ৬/১৬৮)
সা'দ (রাঃ) থেকে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন : যে কেহ ইউনুসের (আঃ) এই দু'আর মাধ্যমে দু'আ করবে, আল্লাহ
তা'আলা অবশ্যই তার দু'আ কবুল করবেন। (ইব্‌ন আবী হাতিম) আবূ সাঈদ
)রাঃ) বলেন, এই আয়াতেই এর পরেই রয়েছে : وَكَذَلِكَ نُحْجِى الْمُؤْمِنِينَ
এভাবেই আমি মু'মিনদেরকে উদ্ধার করে থাকি। (হাকিম ২/৫৮৪)