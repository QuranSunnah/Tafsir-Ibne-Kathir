সূরা ১৯: মারইয়াম
১৬৬
পারা ১৬
বান্দা ও তাঁর রাসূল। এটাই হচ্ছে সঠিক উক্তি। ঈসা (আঃ) সম্পর্কে মুসলিমদের
আকীদা এটাই। আর মু'মিনদেরকে আল্লাহ তা'আলা এই শিক্ষাই দিয়েছেন।
فَوَيْلٌ لِلَّذِينَ كَفَرُوا مِنْ مَّشْهَدِ يَوْمٍ عَظِيمٍ যারা আল্লাহ তা'আলার উপর
মিথ্যা আরোপ করে এবং তাঁর সাথে সন্তান ও শরীক স্থাপন করে তারা দুনিয়ায়
হয়ত অবকাশ লাভ করবে, কিন্তু ঐ ভীষণ ভয়াবহ দিনে চতুর্দিক থেকে তাদের
উপর ধ্বংসের তান্ডবলীলা শুরু হবে এবং তারা সম্পূর্ণরূপে ধ্বংস হবে। আল্লাহ
তা'আলা স্বীয় অবাধ্য বান্দাদেরকে তাড়াতাড়ি শাস্তি দেননা বটে, কিন্তু তাদেরকে
একেবারে ছেড়েও দেননা।
সহীহ বুখারী ও সহীহ মুসলিমে রয়েছে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : আল্লাহ তা'আলা যালিমকে অবকাশ দেন, কিন্তু যখন তাকে
পাকড়াও করেন, তখন তার কোন আশ্রয়স্থল থাকেনা। এ কথা বলার পর তিনি
কুরআনুল হাকীমের নিম্নের আয়াতটি পাঠ করেন।
وَكَذلِكَ أَخْذُ رَبِّكَ إِذَا أَخَذَ الْقُرَى وَهِيَ ظَالِمَةٌ إِنَّ أَخْذَةً أَلِيمٌ شَدِيدٌ
এরূপই তিনি কোন জনপদের অধিবাসীদের পাকড়াও করেন যখন তারা
অত্যাচার করে; নিঃসন্দেহে তাঁর পাকড়াও হচ্ছে অত্যন্ত যাতনাদায়ক, কঠিন।
(সূরা হুদ, ১১: ১০২)
সহীহ বুখারী ও সহীহ মুসলিমের অন্য একটি হাদীসে আছে, রাসূল সাল্লাল্লাহু
'আলাইহি ওয়া সাল্লাম বলেছেন: অপছন্দনীয় কথা শুনে আল্লাহ অপেক্ষা অধিক
ধৈর্যশীল আর কেহই নেই। মানুষ তাঁর সন্তান সাব্যস্ত করে, তথাপি তিনি
তাদেরকে রিস্ক দিতেই রয়েছেন এবং তাদেরকে সুস্বাস্থ্য দান করে নিরাপদে
রেখেছেন। (ফাতহুল বারী ১০/৫২৭, মুসলিম ৪/২১৬০) আল্লাহ বলেনঃ
ج
وَكَأَيِّنْ مِنْ قَرْيَةٍ أَمْلَيْتُ لَهَا وَهِيَ ظَالِمَةٌ ثُمَّ أَخَذْتُهَا وَإِلَى الْمَصِيرُ
এবং আমি অবকাশ দিয়েছি কত জনপদকে যখন তারা ছিল অত্যাচারী;
অতঃপর তাদেরকে শাস্তি দিয়েছি এবং প্রত্যাবর্তন আমারই নিকট। (সূরা হাজ্জ,
২২:৪৮) অন্যত্র তিনি বলেনঃ
وَ لَا تَحْسَبَنَّ اللَّهَ غَافِلًا عَمَّا يَعْمَلُ الظَّلِمُونَ إِنَّمَا يُؤَخِّرُهُمْ لِيَوْمٍ
تَشْخَصُ فِيْهِ الْأَبْصَارُ