--- OCR Start ---
সূরা ২০ : তা-হা
৩০০
পারা ১৬
রাব্বকে এভাবেই দেখতে পাবে যেভাবে এই চাঁদকে কোন প্রতিবন্ধক ছাড়াই
দেখতে পাচ্ছ। সুতরাং সম্ভব হলে তোমরা সূর্যোদয়ের পূর্বের ও সূর্যাস্তের পূর্বের
সালাতের হিফাযাত কর। অতঃপর তিনি এই আয়াতটি পাঠ করেন। (ফাতহুল
বারী ২/৪০, মুসলিম ১/৪৩৯)
ইমাম আহমাদ (রহঃ) উমারাহ ইব্‌ন রুআইবাহ (রাঃ) হতে বর্ণনা করেন
যে, তিনি রাসূল সাল্লাল্লাহু 'আলাইহি ওয়া সাল্লামকে বলতে শুনেছেন : যে ব্যক্তি
সূর্যোদয়ের পূর্বে এবং সূর্যাস্তের পূর্বে সালাত আদায় করে সে কখনও
জাহান্নামের আগুনে প্রবেশ করবেনা। (আহমাদ ৪/১৩৬, মুসলিম ১/৪৪০)
মহান আল্লাহ বলেনঃ
وَمِنْ آنَآئِ الَّيْلِ فَسَبِّحُ এবং রাত্রিকালে (তোমার রবের) পবিত্রতা ও মহিমা
ঘোষণা কর। অর্থাৎ রাতে তাহাজ্জুদের সালাত আদায় কর। কেহ কেহ বলেন যে,
এর দ্বারা উদ্দেশ্য হল মাগরিব ও ইশার সালাত।
وَاَطْرَافَ النَّهَارِ لَعَلَّكَ تَرْضُى আর দিনের প্রান্তসমূহেও আল্লাহর পবিত্রতা
ঘোষণা কর যাতে তাঁর পুরস্কার ও প্রতিদান পেয়ে তুমি সন্তুষ্ট হতে পার। যেমন
আল্লাহ তা'আলা অন্যত্র বলেনঃ
وَ لَسَوْفَ يُعْطِيكَ رَبُّكَ فَتَرْضَى
অচিরেই তোমার রাব্ব তোমাকে এরূপ দান করবেন যাতে তুমি সন্তুষ্ট হবে।
(সূরা দুহা, ৯৩ঃ ৫)
সহীহ হাদীসে রয়েছে, রাসূল সাল্লাল্লাহু 'আলাইহি ওয়া সাল্লাম বলেছেন,
আল্লাহ তা'আলা বলবেন : হে জান্নাতবাসী! তারা উত্তরে বলবে : হে আমাদের
রাব্ব! আমরা হাযির আছি। তখন তিনি বলবেন : তোমরা খুশি হয়েছ কি? তারা
জবাব দিবে : হে আমাদের রাব্ব! আমাদের কি হয়েছে যে, আমরা খুশি হবনা?
আপনিতো আমাদেরকে এমন কিছু দিয়েছেন যা আপনার সৃষ্টজীবের আর
কেহকেও দেননি! আল্লাহ তা'আলা তখন বলবেন : এগুলি অপেক্ষাও উত্তম
জিনিস আমি তোমাদেরকে প্রদান করব। তারা উত্তরে বলবে: এর চেয়েও উত্তম
জিনিস আর কি আছে? আল্লাহ তা'আলা জবাব দিবেন : আমি তোমাদেরকে
আমার সন্তুষ্টি প্রদান করছি। এরপরে আর কোন দিন আমি তোমাদের প্রতি
অসন্তুষ্ট হবনা। (ফাতহুল বারী ১১/৪২৩)
--- OCR End ---