সূরা ১৯ : মারইয়াম
১৯২
পারা ১৬
مَأْتِيًا এর অর্থ اَتِياً ও এসে থাকে। এর ভাবার্থ এটাও : আমরা যেখানেই
যাই ওটা আমাদের কাছে এসেই পড়ে। যেমন বলা হয়, আমার উপর পঞ্চাশ বছর
এসেছে অথবা আমি পঞ্চাশ বছরে পৌঁছেছি। দু'টি বাক্যের অর্থ একই হয়ে থাকে।
لَا يَسْمَعُونَ فِيهَا لَفُوًا ঐ জান্নাতীদের কানে কোন বাজে কথা, অপছন্দনীয়
কথা আসবে এটা অসম্ভব। তাদের কানে শুধু শান্তির বাণীই পৌঁছবে। চতুর্দিক
থেকে বিশেষ করে মালাইকা/ফেরেশতাগণের পবিত্র মুখ থেকে শান্তিপূর্ণ কথাই
বের হবে এবং তা তাদের কানে গুঞ্জরিত হবে। যেমন সূরা ওয়াকি‘আহয় রয়েছেঃ
لَا يَسْبَعُوْنَ فِيهَا لَغْوًا وَلَا تَأْثِيمًا. إِلَّا قِيلًا سَلبًا سَلبًا
সেখানে তারা শুনবেনা কোন অসার অথবা পাপ বাক্য, 'সালাম' আর 'সালাম'
বাণী ব্যতীত। (সূরা ওয়াকি'আহ, ৫৬ : ২৫-২৬)
وَلَهُمْ رِزْقُهُمْ فِيهَا بُكْرَةً وَعَشِيًّا
বিনা কষ্টে ও বিনা পরিশ্রমে তাদের কাছে আসতে থাকবে। এটা মনে করা ঠিক
হবেনা যে, জান্নাতে দিন ও রাত হবে, বরং ঐ আলো বা জ্যোতি দেখে সময়
চিনে নিবে যা আল্লাহ তা'আলার পক্ষ থেকে নির্ধারিত রয়েছে।
আবূ হুরাইরাহ (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন : প্রথম যে দলটি জান্নাতে যাবে তাদের মুখমন্ডল চৌদ্দ তারিখের চাঁদের
মত উজ্জ্বল ও জ্যোতির্ময় হবে। সেখানে তাদের মুখে থুথুও আসবেনা এবং নাকে
শ্লেষ্মাও জমবেনা। তাদের পায়খানা ও প্রস্রাবের প্রয়োজন হবেনা। তাদের
আসবাবপত্র ও চিরুনী হবে স্বর্ণ ও রৌপ্য নির্মিত। তাদের দেহের ঘাম হবে
মিল্ক আম্বরের মত সুগন্ধময়। প্রত্যেক জান্নাতীর এমন দু'জন সুন্দরী স্ত্রী থাকবে
যাদের পরিচ্ছন্ন পায়ের গোছা ভেদ করে হাড়ের মজ্জা বাহির থেকে দেখা যাবে।
তাদের মধ্যে কোন মতানৈক্য কিংবা একে অপরের প্রতি কোন ঘৃণা থাকবেনা,
সবাই যেন একই হৃদয়ের লোক। সকাল সন্ধ্যায় তারা আল্লাহর তাসবীহ পাঠে
রত থাকবে। (আহমাদ ২/৩১৬, ফাতহুল বারী ৬/৩৬৭, মুসলিম ৪/২১৮০)
ইব্‌ন আব্বাস (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন : শহীদ লোকেরা ঐ সময় জান্নাতের একটি নাহরের ধারে জান্নাতের
দরজার পাশে সবুজ বর্ণের খিলান করা ছাদের নীচে অবস্থান করবে। তাদের
কাছে সকাল সন্ধ্যায় খাবার পৌঁছানো হবে। (আহমাদ ২/৩৯০)