সূরা ২০ : তা-হা
২৮০
পারা ১৬
শিংগাধ্বনি এবং কিয়ামাত দিবসের সূচনা
হাদীসে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লামকে জিজ্ঞেস
করা হল: 'সুর' কি জিনিস? উত্তরে তিনি বলেন: ওটা এমন একটা শিংগা যাতে
ফুঁক দেয়া হবে। (তিরমিযী ৯/১১৬) আবূ হুরাইরাহ (রাঃ) হতে শিংগা সম্বন্ধে
বর্ণিত হয়েছে : ওর ব্যাপ্তি/বেড় হবে আসমান ও যমীনের সমান। ইসরাফীল
(আঃ) তাতে ফুঁক দিবেন। (তাবারানী ৩৬) অন্য একটি রিওয়ায়াতে আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: আমি কিরূপে শান্তি লাভ
করব যখন শিংগায় ফুৎকারদানকারী শিংগায় মুখ লাগিয়ে কপাল ঝুঁকিয়ে রয়েছেন
এবং আল্লাহর হুকুমের শুধু অপেক্ষায় রয়েছেন। জনগণ জিজ্ঞেস করলেন: হে
আল্লাহর রাসূল সাল্লাল্লাহু 'আলাইহি ওয়া সাল্লাম! তাহলে আমরা কি পাঠ করব?
জবাবে তিনি বললেন: তোমার পাঠ করতে থাক:
$$حَسْبُنَا اللَّهُ وَنِعْمَ الْوَكِيلُ عَلَى اللَّهِ تَوَكَّلْنَا$$
আমাদের জন্য আল্লাহই যথেষ্ট এবং তিনি উত্তম কর্মবিধায়ক, আমরা আল্লাহর
উপর ভরসা করেছি। (তাবারী ১৮/৩৭১) মহামহিমান্বিত আল্লাহ বলেন :
$$وَنَحْشُهُ الْمُجْرِمِينَ يَوْمَئِذٍ زُرْقًا$$ সেই দিন আমি অপরাধীদের দৃষ্টিহীন
অবস্থায় সমবেত করব। ইব্‌ন আব্বাস (রাঃ) বলেন: তারা তাদের পরস্পরের
মধ্যে চুপি চুপি বলাবলি করবে : আমরা দুনিয়ায় মাত্র দশ দিন অর্থাৎ অতি অল্প
সময় অবস্থান করেছি। আল্লাহ তা'আলা বলেনঃ
$$نَحْنُ أَعْلَمُ بِمَا يَقُوْلُوْنَ$$ আমি তাদের ঐ গোপন কথাবার্তাও সম্যক অবগত
আছি। তাদের মধ্যে যে অপেক্ষাকৃত সৎপথে ছিল সে বলবেঃ
$$إِنْ لَبِثْتُمْ إِلَّا يَوْمًا$$ আমরা মাত্র একদিন অবস্থান করেছিলাম। মোট কথা,
কাফিরদের কাছে দুনিয়ার জীবন অতি অল্প সময় বলে মনে হবে। এর মাধ্যমে
অবিশ্বাসী কাফিরেরা এটা বুঝাতে চাবে যে, যেহেতু তারা পৃথিবীতে খুব অল্প
সময়ই কাটিয়েছে তাই উত্তম আমল করার মত তারা যথেষ্ট সময় পায়নি।
অতএব তাদের ব্যাপারে যেন কোন অপরাধের বোঝা চাপিয়ে দেয়া না হয়। ঐ
সময় তারা শপথ করে বলবে: