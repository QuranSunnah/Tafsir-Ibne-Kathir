--- OCR Start ---
সূরা ২১: আম্বিয়া
৩১৩
পারা ১৭
কুরআন এবং রাসূল (সাঃ) সম্পর্কে কাফিরদের মনোভাব,
তাদের মু'জিযা দাবী প্রত্যাখ্যান
এরপর কাফিরদের ঔদ্ধত্যপনা ও হঠকারিতার বর্ণনা দেয়া হচ্ছে যে, তারা বলে
: এ সব অলীক কল্পনা হয় সে উদ্ভাবন করেছেন, না হয় সে একজন কবি। এর
দ্বারা স্পষ্টভাবে প্রতীয়মান হয় যে, তারা নিজেরাই এ ব্যাপারে সঠিক সিদ্ধান্ত নিতে
হয়রান পেরেশান রয়েছে। কোন এক কথার উপর তারা স্থির থাকতে পারছেনা।
তাই তারা আল্লাহর কালামকে কখনও যাদু বলছে, কখনও কবিতা বলছে এবং
কখনও আবার বিক্ষিপ্ত ও উদ্ভট কথা বলছে। তাই আল্লাহ তা'আলা বলেন:
$$انْظُرْ كَيْفَ ضَرَبُوا لَكَ الْأَمْثَالَ فَضَلُّوا فَلَا يَسْتَطِيعُونَ سَبِيلًا$$
দেখ, তারা তোমার কি উপমা দেয়! তারা পথভ্রষ্ট হয়েছে এবং তারা সৎ পথ
খুঁজে পাবেনা। (সূরা ইসরা, ১৭:৪৮)
মোট কথা, তাদের মুখে যা আসছে তাই তারা বলছে। কখনও তারা বলছেঃ
$$فَلْيَأْتِنَا بِآيَةٍ كَمَا أُرْسِلَ الْأَوَّلُونَ$$
সালিহর (আঃ) মত কোন উষ্ট্রী আমাদের নিকট আনয়ন করুন কিংবা মূসার
(আঃ) মত কোন মু'জিযা প্রদর্শন করুন অথবা ঈসার (আঃ) মত কোন মু'জিযা
প্রকাশ করছেন না কেন? তাদের জানা উচিত যে, অবশ্যই আল্লাহ এ সবের উপর
পূর্ণ ক্ষমতাবান। আল্লাহ তা'আলা বলেনঃ
$$وَ مَا مَنَعَنَا أَنْ تُرْسِلَ بِالْأُيْتِ إِلَّا أَنْ كَذَّبَ بِهَا الْأَوَّلُونَ$$
পূর্ববর্তীগণ কর্তৃক নিদর্শন অস্বীকার করার কারণেই আমাকে নিদর্শন প্রেরণ
করা হতে বিরত রাখে। (সূরা ইসরা, ১৭ : ৫৯) কিন্তু যদি এগুলি প্রকাশ হয়ে পড়ে
এবং পরে তারা ঈমান না আনে তাহলে আল্লাহ তা'আলার নীতি অনুযায়ী তারা তাঁর
শাস্তির কোপানলে পড়ে যাবে এবং তাদেরকে নিশ্চিহ্ন করে দেয়া হবে।
$$مَا أَمَنَتْ قَبْلَهُمْ مِّنْ قَرْيَةٍ أَهْلَكْنَهَا أَفَهُمْ يُؤْمِنُونَ$$
লোকেরাও এ কথাই বলেছিল এবং ঈমান আনেনি। ফলে তাদেরকে ধ্বংস করা
হয়েছিল। অনুরূপভাবে এরাও মু'জিযা দেখতে চাচ্ছে, কিন্তু তা প্রকাশিত হয়ে
পড়লে তারা ঈমান আনবেনা। সুতরাং পূর্ববর্তী লোকদের মত তারাও ধ্বংস
হয়ে যাবে। যেমন মহামহিমান্বিত আল্লাহ বলেনঃ
--- OCR End ---