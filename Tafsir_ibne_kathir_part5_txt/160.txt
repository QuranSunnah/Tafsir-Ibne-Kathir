সূরা ১৯ : মারইয়াম
১৬০
পারা ১৬
বেরিয়ে পড়ে : قَالُوا يُمَرْيَمُ لَقَدْ جِئْتِ شَيْئًا فَرِيًّا মারইয়াম! তুমিতো বড়ই মন্দ
কাজ করেছ!) নাউফ আল বিকালী (রহঃ) বলেন যে, লোকেরা মারইয়ামের
(আঃ) খোঁজে বের হয়েছিল। কেননা তিনি ছিলেন আল্লাহর আর্শিবাদপুষ্ট এক
পরিবারের সদস্য। কিন্তু আল্লাহ তা'আলার কি মাহাত্ম্য যে, তারা কোথাও তাঁকে
খুঁজে পায়নি। পথে একজন রাখালের সাথে তাদের সাক্ষাৎ হলে তারা তাকে
জিজ্ঞেস করে: এরূপ এরূপ ধরণের কোন মহিলাকে এই জঙ্গলের কোন জায়গায়
দেখেছ কি? উত্তরে সে বলে : না তো। তবে রাতে আমি এক বিস্ময়কর দৃশ্য
দেখেছি। তারা জিজ্ঞেস করল, কি সেই দৃশ্য? সে উত্তরে বলল ঃ আমার এই সব
গরু এই উপত্যকার দিকে সাজদাহয় পড়ে গিয়েছিল। (তাবারী ১৮/১৮৭)
আবদুল্লাহ ইবন যায়িদ (রহঃ) আরও বলেন : আমি মনে রেখেছি যে, রাখাল
বালকটি বলেছিল : ইতোপূর্বে আমি কখনও এরূপ দৃশ্য দেখিনি, আমি স্বচক্ষে এর
নূর (জ্যোতি) দেখেছি। লোকগুলি ঐ নিশানা ধরে চলতে শুরু করে। এমতাবস্থায়
তারা মারইয়ামকে (আঃ) দেখতে পায় যে, তিনি সন্তানকে কোলে নিয়ে এগিয়ে
আসছেন। লোকগুলিকে দেখে সেখানেই তিনি সন্তানকে কোলে নিয়ে বসে পড়েন।
يُمَرْيَمُ لَقَدْ جِئْتِ شَيْئًا فَرِيًّا
তারা সবাই তাকে ঘিরে ধরে এবং বলতে থাকে :
হে মারইয়াম! তুমিতো এক অদ্ভূত কান্ড করে বসেছ।
يَأْخُتَ هَرُوْنَ তারা তাঁকে হারূনের বোন বলে সম্বোধন করার কারণ এই যে,
তিনি হারূনের (আঃ) বংশেরই অন্তর্ভুক্ত ছিলেন। এটা এ রকমের যেমন তামীম
গোত্রের লোককে বলা হয়, ওহে তামীমের ভাই অথবা মুযার গোত্রের লোককে
বলা হয়, ওহে মুযার ভাই। অথবা হয়ত তাঁর পরিবারের মধ্যে হারূন নামক
একজন সৎ লোক ছিলেন এবং তিনি ইবাদাত বন্দেগী ও আধ্যাত্মিক সাধনায়
তাকেই অনুসরণ করছিলেন।
মারইয়ামের (আঃ) কাওম তাকে তিরস্কারের সুরে বলে: কি করে তুমি এরূপ
অসৎ কাজ করলে? তুমিতো ভাল ঘরের মেয়ে! তোমার মাতা-পিতা উভয়েই ভাল
ছিলেন। তোমার পরিবারের সমস্ত লোকই পবিত্র। এতদসত্ত্বেও কি করে তুমি এ
কাজ করলে? কাওমের এই ভর্ৎসনামূলক কথা শুনে মারইয়াম (আঃ) নির্দেশ
অনুযায়ী তাঁর শিশু সন্তানের দিকে ইশারা করেন। তারা তাঁর মর্যাদা স্বীকার
করলনা এবং তাঁকে অন্যায়ভাবে অনেক কিছু বলল। তারা বলল : فَأَشَارَتْ