সূরা ২০ : তা-হা
২৫৯
পারা ১৬
فَاقُضِ مَا أَنْتَ قَاضٍ তোমার যা কিছু করার আছে তাতে তুমি মোটেই ত্রুটি
করনা। তুমিতো আমাদেরকে ততক্ষণই শাস্তি দিতে পার যতক্ষণ আমরা এই
পার্থিব জীবনে রয়েছি। আমাদের বিশ্বাস আছে যে, এরপরে আমরা চিরস্থায়ী
শান্তি ও অবিনশ্বর সুখ ও আনন্দ লাভ করব।
إِنَّا امَنَّا بِرَبِّنَا لِيَغْفِرَ لَنَا خَطَيْنَا আমরা আমাদের রবের উপর ঈমান
এনেছি। আমরা আশা রাখি যে, তিনি আমাদের পূর্ববর্তী অপরাধসমূহ ক্ষমা
করবেন। বিশেষ করে ঐ অপরাধ যা তাঁর সত্য নাবীর (আঃ) সাথে মুকাবিলা
করতে গিয়ে আমাদের দ্বারা সংঘটিত হয়েছে।
ইব্‌ন আবী হাতিম (রহঃ) বলেন যে, وَمَا أَكْرَهُتَنَا عَلَيْهِ مِنَ السِّحْরِ
আয়াত সম্পর্কে ইব্‌ন আব্বাস (রাঃ) বলেন: ফির'আউন বানী ইসরাঈলের মধ্য
হতে চল্লিশজন ছেলে বাছাই করে যাদুকরদের হাতে সমর্পন করে, যেন তারা
তাদেরকে যাদু বিদ্যা শিক্ষা দেয়। তারা তাদেরকে যাদুবিদ্যায় এমন পারদর্শী
করে তুলেছিল যে, দুনিয়ায় তাদের তুলনা ছিলনা। তারাই وَمَا أَكْرَهُتَنَا عَلَيْهِ
مِنَ السِّحْرِ এই উক্তি করেছিল। (দুররুল মানসুর ৫/৫৮৭) আবদুর রাহমান
ইবন যায়িদ ইব্‌ন আসলামও (রহঃ) এ কথাই বলেছেন। (তাবারী ১৮/৩৪১)
তারা ফির'আউনকে আরও বলল : وَاللَّهُ خَيْرٌ وَ اَبْقَى আমাদের রাব্ব আল্লাহ
তোমার তুলনায় বহু গুণে শ্রেষ্ঠ ও স্থায়ী। তিনি আমাদেরকে চিরস্থায়ী পূর্ণতা
দানকারী। আমাদের না আছে তোমার শাস্তির ভয় এবং না আছে তোমার
পুরস্কারের লোভ। আল্লাহর সত্তাই এর যোগ্য, যেন তাঁরই ইবাদাত করা হয়।
তাঁর শাস্তিও চিরস্থায়ী এবং অত্যন্ত ভয়াবহ, যদি তাঁর নাফরমানী করা হয়।
সুতরাং ফির'আউন তাদের সাথে এই ব্যবহারই করল যে, তাদের হাত-পা
বিপরীত দিক থেকে কেটে ফেলে তাদেরকে শূলে চড়ালো। তাই ইব্‌ন আব্বাস
(রাঃ) এবং সালাফগণের অনেকে বলেন: সূর্যোদয়ের সময় যে দলটি ছিল কাফির
সূর্যাস্তের পূর্বেই ঐ দলটিই হয়ে গেল আল্লাহর পথের শহীদ! আল্লাহ তাদের
সবার উপর সন্তুষ্ট থাকুন।