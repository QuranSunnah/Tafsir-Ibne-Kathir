সূরা ২০ : তা-হা
২২১
পারা ১৬
উপর আমল শুরু করেন তখন মুশরিকরা বলতে থাকে : কুরআন নাযিলের
মাধ্যমে এই লোকগুলিতো বেশ কষ্টে পড়ে গেছে। তখন আল্লাহ তা'আলা এই
আয়াত অবতীর্ণ করেন। (কুরতুবী ১১/১৬৭) আল্লাহ তা'আলা তাদের জানিয়ে
দেন যে, কুরআন মানুষকে কষ্ট ও বিপদে ফেলার জন্য অবতীর্ণ হয়নি। বরং ইহা
আল্লাহভীরু লোকদের জন্য শিক্ষণীয় বিষয়। ইহা আল্লাহ-প্রদত্ত জ্ঞান। যে ইহা
লাভ করেছে সে খুব বড় সম্পদ লাভ করেছে। যেমন মুআবিয়া (রাঃ) হতে
বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: আল্লাহ যার প্রতি
কল্যাণের ইচ্ছা করেন তাকে তিনি ধর্মীয় জ্ঞান দান করেন। (ফাতহুল বারী
১/১৯৭, মুসলিম ২/৭১৯)
প্রথম দিকে লোকেরা আল্লাহর ইবাদাত করার সময় নিজেদেরকে রশিতে
বেধে নিত। অতঃপর আল্লাহ তা'আলা স্বীয় কালামের মাধ্যমে তাদের বলেন: $$মা
اَنْزَلْنَا عَلَيْكَ الْقُرْآنَ لِتَشْقَى$$ এই কুরআন তোমাদেরকে কষ্ট ও বিপদের মধ্যে
নিক্ষেপ করতে চায়না। যেমন তিনি এক জায়গায় বলেন:
$$فَاقْرَءُوا مَا تَيَسَّرَ مِنَ الْقُرْآنِ$$
অতএব কুরআনের যতটুকু আবৃত্তি করা তোমাদের জন্য সহজ ততটুকু
আবৃত্তি কর। সূরা মুয্যাম্মিল, ৭৩ : ২০) এ কুরআন ক্লেশ ও কষ্টদায়ক জিনিস
নয়। বরং ইহা হচ্ছে করুণা, জ্যোতি, দলীল এবং জান্নাত প্রাপ্তির পথনির্দেশ।
$$إِلَّا تَذْكِرَةً لِمَنْ يَخْشُى$$ এই কুরআন হচ্ছে সৎ ও আল্লাহভীরুদের জন্য উপদেশ,
হিদায়াত ও রাহমাত। ইহা শ্রবণ করে আল্লাহ তা'আলার সৎ বান্দারা হারাম-
হালাল সম্পর্কে জ্ঞান লাভ করে। ফলে তাদের উভয় জগত সুখময় হয়।
$$تَنْزِيلًا مِّمَّنْ خَلَقَ الْأَرْضَ وَ السَّمُوتِ الْعُلَى$$ রবের কালাম, ইহা তাঁরই পক্ষ হতে অবতীর্ণ যিনি সমস্ত কিছুর সৃষ্টিকর্তা, মালিক,
আহারদাতা এবং ব্যাপক ক্ষমতাবান; যিনি যমীনকে নীচু ও ঘন করেছেন এবং
আকাশকে করেছেন উঁচু ও সূক্ষ্ম।
জামে তিরমিযী হাদীস গ্রন্থে রয়েছে যে, প্রত্যেক আকাশের পুরুত্ব হচ্ছে পাঁচ
শ' বছরের পথ। আর এক আকাশ হতে অপর আকাশের ব্যবধান হল পাঁচ শ'
বছরের পথ। (তিরমিযী ৯/১৮৫)