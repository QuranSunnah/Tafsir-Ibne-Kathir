--- OCR Start ---
সূরা ২২: হাজ্জ
৪৩৮
পারা ১৭
وَ الْقَابِمِينَ وَ الرُّكَّعِ السُّجُودِ
অতঃপর আল্লাহ তা'আলা তাওয়াফের সাথে
সালাতকে মিলিয়ে দেন এবং কিয়াম, রুকু ও সাজদাহর উল্লেখ করেন। কেননা
তাওয়াফ যেমন ওর সাথে সংশ্লিষ্ট, অনুরূপভাবে সালাতের কিবলাও এটিই। তবে
যখন মানুষ কিবলা কোন্ দিকে তা সঠিকভাবে বুঝতে পারবেনা অথবা জিহাদে
ব্যস্ত থাকবে অথবা সফরে নফল সালাত আদায় করতে থাকে, তখন অবশ্যই
কিবলার দিকে মুখ না করা অবস্থায়ও কিবলাহর দিক অনুমান করে সালাত আদায়
করলে সালাত আদায় করা হয়ে যাবে। এ সব ব্যাপারে আল্লাহ তা'আলাই সবচেয়ে
ভাল জানে। অতঃপর ইবরাহীম আলাইহি ওয়া সাল্লামকে নির্দেশ দেয়া হয়:
أَذْنُ فِي النَّاسِ بِالْحَجِّ মানুষের নিকট তুমি হাজ্জের ঘোষণা দাও, সমস্ত
মানুষকে হাজ্জের জন্য আহ্বান কর। বর্ণিত আছে যে, ঐ সময় ইবরাহীম (আঃ)
আল্লাহ তা'আলার নিকট আরয করেন: হে আমার রাব্ব! তাদের সকলের কাছে
কিভাবে দা'ওয়াত পৌঁছাব, যেহেতু সকলের কাছে আমার গলার আওয়ায
পৌঁছবেনা? উত্তরে আল্লাহ তা'আলা তাঁকে বলেন : তোমার দায়িত্ব শুধু ডাক
দেয়া, আওয়ায পৌঁছানোর দায়িত্ব আমার। সুতরাং ইবরাহীম (আঃ) দাঁড়িয়ে
গেলেন এবং ডাক দেন : হে লোকসকল! তোমাদের রাব্ব তাঁর একটি ঘর
বানিয়েছেন, সুতরাং তোমরা এই ঘরে হাজ্জ করার জন্য এসো। বলা হয় যে,
তখন পাহাড় ঝুঁকে পড়ে যাতে তাঁর শব্দ সারা দুনিয়ায় গুঞ্জরিত হয়। এমনকি যে
তার পিতার পিঠে ও মায়ের পেটে ছিল তার কানেও তাঁর শব্দ পৌঁছে যায়।
প্রত্যেক গ্রাম, শহর ও দেশে কিয়ামাত পর্যন্ত যাদের ভাগ্যে হাজ্জ লিখিত, সবাই
সমস্বরে লাব্বাইক আল্লাহুম্মা লাব্বাইক বলে উঠে। ইব্‌ন আব্বাস (রাঃ), মুজাহিদ
(রহঃ), ইকরিমাহ (রহঃ), সাঈদ ইব্‌ন যুবাইর (রহঃ) এবং সালাফগণের
অনেকের থেকে এটা বর্ণিত আছে। (তাবারী ১৮/৬০৫-৬০৭) ইন জারীর
(রহঃ) এবং ইব্‌ন আবী হাতিম (রহঃ) থেকেও এটি বর্ণনা করা হয়েছে। এ
ব্যাপারে আল্লাহ তা'আলাই সর্বাধিক সঠিক জ্ঞানের অধিকারী।
كُلِّ ضَامِرٍ ا يَأْتُوكَ رِجَالًا وَ عَلَى
এরপর মহামহিমান্বিত আল্লাহ বলেনঃ
তোমার কাছে আসবে পায়ে হেটে ও সর্ব প্রকারের ক্ষীণকায় উষ্ট্রসমূহের পিঠে
সওয়ার হয়ে। তারা আসবে দূর-দূরান্ত পথ অতিক্রম করে। এর দ্বারা কোন
মনীষী দলীল গ্রহণ করেছেন যে, যার শক্তি সামর্থ্য রয়েছে তার জন্য পায়ে হেটে
--- OCR End ---