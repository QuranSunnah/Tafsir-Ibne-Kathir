সূরা ১৯ : মারইয়াম
১৪৯
পারা ১৬
এই দু'টি ঘটনায় পরস্পরিক সম্বন্ধ রয়েছে বলে এখানে এবং সূরা আলে
ইমরান ও সূরা আম্বিয়ায়ও আল্লাহ সুবহানাহু এ দু'টি ঘটনা বর্ণনা করেছেন,
যাতে আল্লাহ তা'আলার অতুলনীয় ক্ষমতা এবং ব্যাপক প্রতিপত্তি বান্দা
পর্যবেক্ষণ করে।
মারইয়াম (আঃ) ইমরানের কন্যা ছিলেন। তিনি ছিলেন দাউদের (আঃ)
বংশধর। এই পরিবারটি বানী ইসরাঈলের মধ্যে পবিত্র পরিবার হিসাবে সুনাম
অর্জন করেছিল। সূরা আলে-ইমরানে তাঁর জন্মের বিস্তারিত বিবরণ রয়েছে। ঐ
যুগের প্রথা অনুযায়ী মারইয়ামের (আঃ) মা তাঁকে বাইতুল মুকাদ্দাসের মাসজিদে
কুদসের খিদমাতের জন্য উৎসর্গ করে দিয়েছিলেন।
فَتَقَبَّلَهَا رَبُّهَا بِقَبُولٍ حَسَنٍ وَّ اَثْبَتَهَا نَبَاتًا حَسَنًا
অনন্তর তার রাব্ব তাকে উত্তম রূপে গ্রহণ করলেন এবং তাকে উত্তম প্রবৃদ্ধি
দান করলেন। (সূরা আলে ইমরান, ৩: ৩৭)
তিনি আল্লাহর ইবাদাত বন্দেগী, দুনিয়ায় প্রতি ঔদাসীন্য এবং
সংযমশীলতায় মগ্ন হয়ে পড়েন। তাঁর ইবাদাত, আধ্যাত্মিক সাধনা ও তাকওয়ার
কথা সর্বসাধারণের মুখে আলোচিত হতে থাকে। তাঁর লালন পালনের
দায়িত্বভার তাঁর খালু যাকারিয়া (আঃ) গ্রহণ করেছিলেন। এ সময় তিনি ছিলেন
বানী ইসরাঈলের নাবী। সমস্ত বানী ইসরাঈল তাদের ধর্মীয় কাজে তাঁরই
অনুসারী ছিল। যাকারিয়ার (আঃ) কাছে মারইয়ামের (আঃ) বহু অলৌকিক
ঘটনা প্রকাশ পেয়েছিল।
كُلَّمَا دَخَلَ عَلَيْهَا زَكَرِيَّا الْمِحْرَابَ وَجَدَ عِنْدَهَا رِزْقًا قَالَ يُمَرْيَمُ أَنِّي
لَكِ هُذَا قَالَتْ هُوَ مِنْ عِنْدِ اللَّهِ إِنَّ اللَّهَ يَرْزُقُ مَنْ يَشَاءُ بِغَيْرِ حِسَابٍ
যখনই যাকারিয়া তার নিকট উক্ত প্রকোষ্ঠে প্রবেশ করত তখন তার নিকট
খাদ্য সম্ভার দেখতে পেত; সে বলত: হে মারইয়াম! এটা কোথা হতে প্রাপ্ত হলে?
সে বলত : এটা আল্লাহর নিকট হতে, নিশ্চয়ই আল্লাহ যাকে ইচ্ছা অপরিমিত
জীবিকা দান করেন । (সূরা আলে ইমরান, ৩ ঃ ৩৭)
বর্ণিত আছে যে, তিনি তার ঘরে গ্রীস্মকালে শীতের ফল-মূল এবং শীতকালে
গ্রীস্মকালের ফল-মূল দেখতে পেতেন। এসব বর্ণনা অবশ্য সূরা আলে ইমরানের