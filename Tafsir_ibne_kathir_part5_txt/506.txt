সূরা ২২: হাজ্জ
৫০৬
পারা ১৭
সম্পর্কে পূর্ণ ওয়াকিফহাল। সুতরাং এই কুরআনের পূর্বে এবং এই কুরআনেও
তোমাদের নাম মুসলিম। আর এই নামকরণ করেছেন স্বয়ং আল্লাহ।
হারিস আশ'আরী (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেনঃ যে ব্যক্তি এখনও অজ্ঞতার অনুসরণ করে (অর্থাৎ বাপ-দাদার
এবং বংশের গর্ব করে: আর অন্যান্য মুসলিমদেরকে নগন্য ও তুচ্ছ জ্ঞান করে) সে
জাহান্নামে হামাগুড়ি দিয়ে চলবে। তখন একটি লোক জিজ্ঞেস করে : হে আল্লাহর
রাসূল সাল্লাল্লাহু 'আলাইহি ওয়া সাল্লাম! যদি সে সিয়াম পালন করে ও সালাত
আদায় করে (তবুও কি)? উত্তরে তিনি বলেন: হ্যাঁ, যদিও সে সিয়াম পালনকারী
এবং সালাত আদায়কারী হয়। সুতরাং আল্লাহ তা'আলা তোমাদের যে নাম রেখেছেন
সেই নামেই একে অপরকে ডাক। তা হল মুসলিমীন, মু'মিনীন এবং ইবাদুল্লাহ।
(নাসাঈ ১/৮৮৬৬) সূরা বাকারার يَأْيُّهَا النَّاسُ اعْبُدُوا ... الخ এই আয়াতের
তাফসীরে আমরা এই হাদীসটি পূর্ণ বর্ণনা করেছি। মহান আল্লাহর উক্তিঃ
شُهَدَاءَ عَلَى النَّاسِ আমি তোমাদেরকে ন্যায়পরায়ণ এবং উত্তম উম্মাত এ
জন্যই বানিয়েছি এবং এ জন্যই আমি তোমাদের সুখ্যাতি অন্যান্য সমস্ত উম্মাতের
মধ্যে ছড়িয়ে দিয়েছি যাতে তোমরা কিয়ামাতের দিন মানব জাতির জন্য সাক্ষী
স্বরূপ হও। পূর্ববর্তী সমস্ত উম্মাত উম্মাতে মুহাম্মাদীর শ্রেষ্ঠত্ব ও মর্যাদা স্বীকার
করবে। এই উম্মাত সমস্ত উম্মাতের উপর নেতৃত্বে লাভ করেছে। এ জন্য এই
উম্মাতের সাক্ষ্য অন্যান্য উম্মাতবর্গের উপর গৃহিত হবে। তাদের সাক্ষ্য হবে
এটাই যে, পূর্ববর্তী উম্মাতবর্গের কাছে তাদের নাবীগণ (আঃ) আল্লাহর পয়গাম
পৌঁছে দিয়েছিলেন। আর এই উম্মাতের উপর স্বয়ং রাসূলুল্লাহ সাল্লাল্লাহু
'আলাইহি ওয়া সাল্লাম সাক্ষ্য প্রদান করবেন যে, তিনি তাদের কাছে আল্লাহর দীন
পৌঁছে দিয়েছেন এবং রিসালাতের দায়িত্ব তিনি পূর্ণভাবে পালন করেছেন। এ
ব্যাপারে যত হাদীস রয়েছে এবং যত তাফসীর আছে সবই আমরা সূরা
বাকারাহর وَكَذَلِكَ جَعَلْتُكُمْ أُمَّةً وَسَطًا ... الخ এ আয়াতের (২ : ১৪৩)
তাফসীরে বর্ণনা করেছি। আল্লাহ তা'আলার উক্তি:
فَأَتِيمُوا الصَّلُوةَ وَآتُوا الزَّكُوةَ সুতরাং তোমরা সালাত কায়েম কর, যাকাত
দাও এবং আল্লাহকে ভয় কর। অর্থাৎ এত বড় নি'আমাতের অধিকারী যিনি
তোমাদেরকে করেছেন তাঁর কৃতজ্ঞতা প্রকাশ করা তোমাদের একান্ত কর্তব্য। এর