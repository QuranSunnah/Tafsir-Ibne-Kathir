--- OCR Start ---
সূরা ২১: আম্বিয়া
৩৫৫
পারা ১৭
যে, কেমন করে তারা ইবরাহীমকে (আঃ) আগুনে নিক্ষেপ করবে? শেষ পর্যন্ত
পারস্যের কুর্দিস্তানের এক বেদুঈনের পরামর্শক্রমে একটি লোহার দোলনা তৈরী
করা হয় এবং সিদ্ধান্ত গৃহীত হয় যে, তাঁকে ওতে বসিয়ে ঝুলিয়ে দেয়া হবে
এবং এভাবে তাকে অগ্নিকুন্ডে নিক্ষেপ করা হবে। (কুরতুবী ১১/৩০৩) সু'আইব
আল আল জাবাই বলেন: ঐ বেদুঈন লোকটির নাম ছিল হাইযান। বর্ণিত
আছে যে, ঐ লোকটিকে তৎক্ষণাৎ আল্লাহ যমীনে ধসিয়ে দেন। কিয়ামাত পর্যন্ত
সে যমীনে প্রোথিত হতেই থাকবে। তাঁকে যখন অগ্নিকুন্ডে নিক্ষেপ করা হল
তখন তিনি বললেনঃ
$$حسبي الله ونعم الوكيل$$ অর্থঃ আল্লাহই
উত্তম অভিভাবক। (তাবারী ১৮/৪৬৫) ইব্‌ন আব্বাস (রাঃ) হতে ইমাম বুখারী
(রহঃ) বর্ণনা করেছেন যে, রাসূল সাল্লাল্লাহু 'আলাইহি ওয়া সাল্লামের প্রতি যখন
নিম্নের আয়াতটি নাযিল হয় তখন তিনিও বলেছিলেনঃ
$$إن الناس قد جمعوا لكم فاخشوهم فزادهم إيمانا وقالوا حسبنا الله ونعم الوكيل$$
নিশ্চয়ই তোমাদের বিরুদ্ধে সেই সব লোেক সমবেত হয়েছে; অতএব তোমরা
তাদেরকে ভয় কর; কিন্তু এতে তাদের বিশ্বাস পরিবর্ধিত হয়েছিল এবং তারা
বলেছিল : আল্লাহই আমাদের জন্য যথেষ্ট এবং তিনি মঙ্গলময়, কর্মবিধায়ক।
(সূরা আলে ইমরান, ৩ : ১৭৩) সাঈদ ইব্‌ন যুবাইর (রহঃ) ইব্‌ন আব্বাস (রাঃ)
হতে বলেন যে, বৃষ্টির মালাক সব সময় প্রস্তুত ছিলেন যে, কখন আল্লাহর হুকুম
হবে এবং তিনি ঐ আগুনে বৃষ্টি বর্ষণ করে তা ঠান্ডা করে দিবেন। কিন্তু মহান
আল্লাহ সরাসরি আগুনকেই হুকুম করলেনঃ
$$كن باردًا وسلامًا على إبراهيم$$ হে আগুন! তুমি ইবরাহীমের জন্য ঠান্ডা
ও নিরাপদ হয়ে যাও। বর্ণিত আছে যে, এই হুকুমের সাথে সাথেই সারা পৃথিবীর
আগুন ঠান্ডা হয়ে যায়। (তাবারী ১৮/৪৬৬) ইব্‌ন আব্বাস (রাঃ) বলেন যে, যদি
আগুনকে শুধু ঠান্ডা হওয়ার নির্দেশ দেয়া হত তাহলে ঠান্ডা তাঁর ক্ষতি করত ।
(তাবারী ১৮/৪৬৫, ৪৬৬)
কাতাদাহ (রহঃ) বলেন: ঐ দিন যত জীব-জন্তু বের হয়েছিল তারা সবাই ঐ
আগুন নিভিয়ে দেয়ার চেষ্টা-করতে থাকে, একমাত্র গিরগিট (টিকটিকির চেয়ে বড়
--- OCR End ---