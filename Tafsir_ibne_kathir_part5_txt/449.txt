সূরা ২২: হাজ্জ
৪৪৯
পারা ১৭
কুরবানীর পশুতে রয়েছে নানাবিধ উপকার
মহান আল্লাহ বলেন :  $$لَكُمْ فِيْهَا مَنَانِعُ$$এ সমস্ত আন'আমে তোমাদের জন্য
নানাবিধ উপকার রয়েছে। যেমন এগুলির পশমে তোমাদের জন্য উপকার
রয়েছে। তোমরা এগুলির উপর সওয়ার হয়ে থাক। এগুলির চামড়া তোমরা
কাজে লাগিয়ে থাক।  $$إِلَى أَجَلٍ مُّسَمًّى$$ মিকসাম (রহঃ) ইব্‌ন আব্বাস (রাঃ) থেকে
বলেন: এটা একটা নির্দিষ্ট কালের জন্য। অর্থাৎ যতদিন পর্যন্ত এই পশুগুলিকে
তোমরা আল্লাহর নামে যবাহ না কর।
আনাস (রাঃ) থেকে বর্ণিত : রাসূলুল্লাহ সাল্লাল্লাহু 'আলাইহি ওয়া সাল্লাম
একটি লোককে তার কুরবানীর পশু হাঁকিয়ে নিয়ে যেতে দেখে তাকে বলেন: এর
উপর সওয়ার হয়ে যাও। লোকটি তখন বলে : হে আল্লাহর রাসূল সাল্লাল্লাহু
'আলাইহি ওয়া সাল্লাম! আমি একে কুরবানী করার নিয়াত করেছি। রাসূলুল্লাহ
সাল্লাল্লাহু 'আলাইহি ওয়া সাল্লাম তখন তাকে দ্বিতীয় বা তৃতীয়বার ঐ কথাই
বলেন। (ফাতহুল বারী ৫/৪৫০, মুসলিম ২/৯৬০)
যাবির (রাঃ) থেকে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন : প্রয়োজন হলে তোমরা উত্তম পন্থায় (কুরবানীর পশুর উপর) সওয়ার
হয়ে যাও। (মুসলিম ২/৯৬১)
$$ثُمَّ مَحِلُّهَا إِلَى الْبَيْتِ الْعَتِيقِ$$
অতঃপর এগুলি কুরবানীর জন্য প্রাচীন গৃহের নিকট নিয়ে আসা হয়। যেমন এক
আয়াতে আছেঃ
$$هَدْيَا بَدِغَ الْكَعْبَةِ$$
নেয়ায স্বরূপ কা'বা ঘর পর্যন্ত পৌঁছে দিবে। (সূরা মায়িদাহ, ৫ : ৯৫) এবং
অন্য এক আয়াতে রয়েছে:
$$وَالْهَدْيَ مَعْكُوْفًا أَنْ يَبْلُغَ مَحِلَّهُ$$
এবং বাধা দিয়েছিল কুরবানীর জন্য আবদ্ধ পশুগুলিকে যথাস্থানে পৌঁছতে।
(সূরা ফাতহ, ৪৮ : ২৫)