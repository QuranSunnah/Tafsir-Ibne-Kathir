সূরা ৪৮ ঃ ফাত্হ ৮০৩ পারা ২৬
মুশরিকদের বিরুদ্ধে জয়লাভ করি তাহলে কুরাইশদের জন্য এই সিদ্ধান্ত নেয়ার
অধিকার থাকবে যে, তারাও চাইলে অন্যান্যদের মত ইসলাম কবুল করবে৷ আর
পরে তারা যুদ্ধ করতে চাইলে শক্তি সঞ্চয় করার জন্য প্রচুর সময়ও পাবে ৷ কিন্তু
যদি তারা শাস্তি চুক্তি করতে রাষী না থাকে তাহলে এ আল্লাহর শপথ যার হাতে
আমার প্রাণ! আমি আমার লক্ষ্যে পৌছার জন্য তাদের সাথে যুদ্ধ করব যতক্ষণ না
আমি মারা যাই । কিন্তু (আমি নিশ্চিত যে) আল্লাহ তা'আলা অবশ্যই তার দীনকে
সমুন্নত রাখবেন ।

বুদাইল বলল ঃ আপনি যা বললেন তা আমি তাদেরকে অবহিত করব । সুতরাং
সে এ স্থান ত্যাগ করল এবং কুরাইশদের কাছে গিয়ে উপস্থিত হল। সে তাদেরকে
বলল ঃ আমি এ ব্যক্তির নিকট হতে এসেছি এবং তার কাছ থেকে কিছু কথাও
শুনেছি। এখন আমি সেই কথাগুলি তোমাদের কাছে বলতে চাই, যদি তোমরা তা
শুনতে আগ্রহী হও। এ কথা শুনে কুরাইশদের কিছু মুর্খ লোক চেঁচামেচি করতে
শুরু করল। উদ্দেশ্য এই যে, তার ব্যাপারে কোন তথ্য তাদের জানার প্রয়োজন
নেই । কিন্তু তাদের মধ্যে যারা জ্ঞানী ছিল তারা বলল ঃ তুমি তার কাছ থেকে যা
শুনেছ তা আমাদেরকে বল। অতঃপর বুদাইল রাসূল সাল্লাল্লাহু আলাইহি ওয়া
সাল্লামের কাছ থেকে যা শুনেছিল তা বিস্তারিত বর্ণনা করল।

উরওয়া ইব্ন মাসউদ দাড়িয়ে গেল এবং বলল ঃ হে লোকসকল! তোমরা কি
আমার সন্তান তুল্য নও? তারা বলল ঃ হ্যা। সে আবার বলল ঃ আমি কি
তোমাদের পিত্‌ তুল্য নই? তারা এবারও বলল ঃ হ্যা । সে তখন বলল ঃ তোমরা
কি আমাকে অবিশ্বাস কর? তারা বলল ঃ না। সে বলল ঃ তোমাদের কি মনে
আছে যে, তোমাদেরকে সাহায্য করার জন্য আমি উকায এলাকাবাসীকে আহ্বান
করেছিলাম, কিন্তু তারা তোমাদের সাহায্য করতে অস্বীকার করেছিল ৷ তখন আমি
আমার পরিবার, আত্মীয়-স্বজন এবং যারা আমাকে মেনে চলত তাদের সবাইকে
নিয়ে তোমাদেরকে সাহায্য করার জন্য এসেছিলাম? তারা বলল ঃ হ্যা । তখন সে
বলল ঃ তোমাদের কথা শুনে আমি খুশি হলাম। এবার শোন! এ লোকটি
তোমাদের কাছে যে প্রস্তাব পাঠিয়েছে তা একটি গ্রহণযোগ্য ও উত্তম প্রস্তাব,
তোমাদের জন্য উচিত হবে এটি গ্রহণ করা এবং তোমরা চাইলে আমি তার সাথে
দেখা করতে পারি। তারা বলল ঃ হ্যা, আপনি তা'ই করুন । তখন সে রাসূল
সাল্লাল্লাহু আলাইহি ওয়া সাল্লামের সাথে কথা বলার জন্য রওয়ানা দিল ৷

তারপর সে রাসূলুল্লাহ সাল্লাল্লাহু 'আলাইহি ওয়া সাল্লামের নিকট হাযির হলে
তার কাছ থেকে এঁ জবাবই শুনল যা তিনি বুদাইলকে বলেছিলেন । তখন সে
