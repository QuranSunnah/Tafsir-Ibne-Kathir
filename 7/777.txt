সূরা ৪৮ ঃ ফাত্হ ৭৭৭ পারা ২৬
গিয়ে তার নিকট হতে নিজের ঘোড়াটি নিয়ে আসেন। এ সময় রাসূলুল্লাহ
সাল্লাল্লাহু আলাইহি ওয়া সাল্লাম লোকদের নিকট হতে বাইআত নিচ্ছিলেন ।
উমার (রাঃ) এ খবর জানতেননা ৷ তিনি গোপনে যুদ্ধের প্রস্তুতি গ্রহণ করছিলেন ।
আবদুল্লাহ (রাঃ) দেখতে পান যে, রাসূলুল্লাহ সাল্লাল্লাহু 'আলাইহি ওয়া সাল্লামের
হাতে জনগণ বাইআত করছেন। তাদের দেখাদেখি তিনিও বাইআত করেন।
তারপর তিনি উমারের (রাঃ) ঘোড়াটি নিয়ে তার নিকট যান এবং তাকে খবর
দেন যে, জনগণ রাসূলুল্লাহ সাল্লাল্লাহু 'আলাইহি ওয়া সাল্লামের হাতে বাইআত
করছে। এ খবর শোনা মাত্র উমার (রাঃ) রাসূলুল্লাহ সাল্লাল্লাহু 'আলাইহি ওয়া
সাল্লামের নিকট হাযির হয়ে তার হাতে বাইআত করেন। এর উপর ভিত্তি করেই
জনগণ বলতে শুরু করেন যে, পিতার পূর্বেই পুত্র ইসলাম গ্রহণ করেন৷ (ফাতহুল
বারী ৭/৫২১) তাদের উভয়ের উপর আল্লাহ সুবহানাহু রাযী খুশি থাকুন ।

সহীহ বুখারী অন্য রিওয়ায়াতে ইব্‌ন উমার (রাঃ) থেকে বর্ণনা করেন যে,
জনগণ পৃথক পৃথকভাবে গাছের ছায়ায় বসেছিলেন। উমার (রাঃ) দেখেন যে,
সবারই দৃষ্টি রাসূলুল্লাহ সাল্লাল্লাহু আলাইহি ওয়া সাল্লামের প্রতি রয়েছে এবং
তারা তাকে ঘিরে রয়েছেন। তখন তিনি স্বীয় পুত্র আবদুল্লাহকে (রাঃ) বলেন ঃ হে
আমার প্রিয় বৎস! দেখে এসো তো, ব্যাপারটা কি? আবদুল্লাহ (রাঃ) এসে দেখেন
যে, জনগণ রাসূলুল্লাহ সাল্লাল্লাহু 'আলাইহি ওয়া সাল্লামের হাতে বাইআত
করছেন। এ দেখে তিনিও বাইআত করেন এবং এরপর ফিরে গিয়ে স্বীয় পিতা
উমারকে (রাঃ) খবর দেন। উমারও (রাঃ) তখন তাড়াতাড়ি এসে বাইআত ।
করেন। (ফাতহুল বারী ৭/৫২১, মুসলিম ৩/১৪৮৩)

যাবির ইব্‌ন আবদুল্লাহ (রাঃ) বলেন ঃ হুদাইবিয়ার দিন আমাদের মোট সংখ্যা
ছিল ১৪০০ জন। আমরা রাসূল সাল্লাল্লাহু 'আলাইহি ওয়া সাল্লামের কাছে
বাইয়াত নেয়ার পর লক্ষ্য করলাম যে, উমার (রাঃ) গাছের নিচে রাসূল সাল্লাল্লাহু
“আলাইহি ওয়া সাল্লামের হাত ধরে আছেন। এঁ গাছটি ছিল কীটাযুক্ত (সামুরাহ) ৷
আমরা আমাদের বাইয়াতে এই ওয়াদা করেছিলাম যে, আমরা যুদ্ধের মাইদান
থেকে পালিয়ে যাবনা। আমরা তাঁর সাথে মৃত্যুর ব্যাপারে বাইয়াত করিনি।

মাকিল ইব্ন ইয়াসার (রাঃ) বলেন ঃ এঁ সময় আমি গাছের ঝুঁকে থাকা একটি
ডালকে রাসূলুল্লাহ সাল্লাল্লাহু আলাইহি ওয়া সাল্লামের মাথার উপর হতে উচিয়ে
ধরেছিলাম ৷ আমরা এ দিন চৌদ্দশ' জন ছিলাম । তিনি আরও বলেন ঃ এঁ দিন
আমরা তাঁর হাতে মৃত্যুর উপর বাইআত করিনি, বরং বাইআত করেছিলাম
যুদ্ধক্ষেত্র হতে না পালানোর উপর ৷ (মুসলিম ৩/১৪৮৫)
