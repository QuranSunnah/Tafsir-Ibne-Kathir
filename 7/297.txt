সূরা ৩৮ ঃ সাদ ২৯৭ পারা ২৩
এ পানি পান করতে বলা হয়। এ পানি পান করা মাত্রই আভ্যন্তরীণ রোগও দূর
হয়ে যায়। এভাবে বাহির ও ভিতরের পূর্ণ সুস্থতা তিনি লাভ করেন।

ইব্‌ন আবী হাতিম (রহঃ) এবং ইব্ন জারীর (রহঃ) বলেন, আনাস ইব্‌ন
মালিক (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন ঃ আল্লাহর নাবী আইউব (আঃ) দীর্ঘ আঠারো বছর দুঃখ-কষ্টের মধ্যে
জড়িত ছিলেন । তার আপন ও পর সবাই তাঁকে ছেড়ে চলে গিয়েছিল । শুধুমাত্র
তার দু'জন অন্তরঙ্গ বন্ধু সকাল-সন্ধ্যায় তাকে দেখতে আসত । একদিন তাদের
একজন অপরজনকে বলল ঃ আমার মনে হয়, আইউব (আঃ) এমন কোন পাপ
করেছেন যে পাপ দুনিয়ার আর কেহই করেনি। তার সাথী জিজ্ঞেস করল ঃ তুমি
কেন এরূপ বলছ? সে বলল ঃ কারণ তিনি দীর্ঘ আঠারো বছর এ রোগে ভূগছেন,
অথচ আল্লাহ তার প্রতি দয়া করছেননা! পরদিন ভোরে দ্বিতীয় লোকটি প্রথম
লোকটির এ কথা আইউবকে (আঃ) বলে দেয়। এ কথা শুনে আইউব (আঃ)
খুবই দুঃখিত হন এবং বলেন ঃ কেন সে এ কথা বলল? অথচ আল্লাহ খুব ভাল
জানেন যে, আমি যখন কোন দুই ব্যক্তিকে পরস্পর ঝগড়া করতে দেখতাম এবং
দু'জনই আল্লাহর নাম নিত আমি তখন বাড়ী গিয়ে তাদের দু'জনের পক্ষ হতে
কাফফারা আদায় করে তাদের ঝগড়া মিটিয়ে দিতাম । কেননা আমি এটা পছন্দ
করতামনা যে, সত্য ব্যাপার ছাড়া আল্লাহর নাম নেয়া হোক (কেননা এতে
আল্লাহর নামে বেয়াদবী করা হয় এবং এটা আমার নিকট অসহনীয় ব্যাপার) ৷

এ সময় আইউব (আঃ) একাকী চলাফিরা করা এমন কি উঠা-বসাও করতে
পারতেননা ৷ তাঁর স্ত্রী তাকে তাঁর প্রাকৃতিক প্রয়োজনে উঠিয়ে নিয়ে যেতেন ও নিয়ে
আসতেন। একদা তার এ স্ত্রী হাযির ছিলেননা। তিনি অত্যন্ত কষ্ট পাচ্ছিলেন । এ
সময় তিনি পরম করুণাময় আল্লাহর দরবারে তার শারীরিক সুস্থতার জন্য প্রার্থনা
করেন। তখন আল্লাহ্‌ তা'আলা তার নিকট অহী করেন ঃ তুমি তোমার পা দ্বারা
ভূমিতে আঘাত কর, এইতো গোসলের সুশীতল পানি আর পানীয় ।

অতঃপর তিনি সম্পূর্ণরূপে আরোগ্য লাভ করেন। গোসল করার পর তার
চেহারা এমন রূপ লাভ করল যে, রোগ-ভোগের পূর্বেও এত সৌন্দর্য তার
ছিলনা। দীর্ঘক্ষণ পর তার স্ত্রী ফেরে এসে দেখেন যে, তার রুগ্ন স্বামীতো নেই,
বরং তার স্থানে একজন উজ্জ্বল চেহারা বিশিষ্ট সুস্থ মানুষ বসে আছেন। তিনি
তাকে চিনতে পারলেননা, তাই তাঁকে তিনি জিজ্ঞেস করলেন ঃ হে আল্লাহর
বান্দা! আল্লাহ্‌ আপনার মঙ্গল করুন! এখানে একজন আল্লাহর নাবী রুগ্ন অবস্থায়
ছিলেন তাঁকে দেখেছেন কি? আল্লাহর শপথ! তিনি যখন সুস্থ ছিলেন তখন তাঁর
