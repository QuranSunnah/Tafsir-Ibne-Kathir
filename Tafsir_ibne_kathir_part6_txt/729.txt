সূরা ৩৩ আহযাব
৭২৯
পারা ২১
তাঁর স্ত্রী যাইনাব বিনতে জাহশকে (রাঃ) তালাক দেন তখন রাসূলুল্লাহ সাল্লাল্লাহু
'আলাইহি ওয়া সাল্লাম তাঁকে বিয়ে করেন এবং এভাবে মুসলিমরা একটি কঠিন
সমস্যা হতে রক্ষা পেলেন। এর প্রতি লক্ষ্য রেখেই যেসব নারীকে বিয়ে করা
হারাম তাদের বর্ণনা দিতে গিয়ে আল্লাহ তা'আলা বলেনঃ
لِكَى لَا يَكُوْنَ عَلَى الْمُؤْمِنِينَ حَرَجٌ فِي أَزْوَاجِ اَدْعِيَابِهِمْ إِذَا قَضَوْا
مِنْهُنَّ وَطَر
যাতে মু'মিনদের পোষ্য পুত্ররা নিজ স্ত্রীর সাথে বিবাহ সূত্র ছিন্ন করলে সেই
সব রমনীকে বিয়ে করায় মু'মিনদের জন্য কোন বিঘ্ন না হয়। (সূরা আহযাব, ৩৩
ঃ ৩৭) অন্য আয়াতে তিনি বলেনঃ
وَ حَلَا بِلُ اَبْنَا بِكُمُ الَّذِينَ مِنْ أَصْلَابِكُمْ
এবং তোমাদের জন্য অবৈধ করা হয়েছে তোমাদের ঔরসজাত পুত্রদের
পত্নীদেরকে। (সূরা নিসা, ৪ : ২৩) পালক পুত্রের স্ত্রীর প্রসংগ এখানে উল্লেখ
করা হয়নি এ কারণে যে, সে ঔরষজাত সন্তান নয়। তবে এখানে দুগ্ধ সম্পর্কীয়
ছেলেরাও ঔরষজাত ছেলেদের হুকুমের অন্তর্ভুক্ত। যেমন সহীহ বুখারী ও সহীহ
মুসলিমে রয়েছে যে, রাসূল সাল্লাল্লাহু 'আলাইহি ওয়া সাল্লাম বলেছেন :
দুধপানের কারণে ঐ সব আত্মীয় হারাম যা বংশের কারণে হারাম হয়ে থাকে।
(ফাতহুল বারী ৮/৩৯২, মুসলিম ২/১০৬৯) তবে কেহ যদি স্নেহ বশতঃ
কেহকেও পুত্র বলে ডাকে তাহলে সেটা অন্য কথা, এতে কোন দোষ নেই। এ
ব্যাপারে মুসনাদ আহমাদ ইত্যাদি হাদীস গ্রন্থে বর্ণিত আছে যে, ইব্‌ন আব্বাস
(রাঃ) বলেন, আমাদের ন্যায় আবদুল মুত্তালিব বংশের ছোট বালকদেরকে
রাসূলুল্লাহ সাল্লাল্লাহু 'আলাইহি ওয়া সাল্লাম মুযদালিফাহ হতে রাতেই জামরাহর
দিকে বিদায় করে দেন এবং আমাদের উরুতে চাপড় দিয়ে বলেন : হে আমার
ছেলেরা! সূর্যোদয়ের পূর্বে জামরাহর উপর কংকর মারবেনা। (আহমাদ ১/২৩৪,
আবূ দাউদ ২/৪৮০, নাসাঈ ৫/২৭১, ইবন মাজাহ ২/১০০৭) এটা দশম হিজরীর
যিলহাজ্জ মাসের ঘটনা। এটা প্রমাণ করছে যে, স্নেহের বাক্য ধর্তব্য নয়।
أَدْعُوْهُمْ لِأَبَابِهِمْ যায়িদ ইব্‌ হারিসাহ (রাঃ) যার ব্যাপারে এ হুকুম অবতীর্ণ
হয়েছে, ৮ম হিজরীতে মৃতার যুদ্ধে শহীদ হন। আনাস ইবন মালিক (রাঃ) হতে
বর্ণিত, তিনি বলেন : রাসূলুল্লাহ সাল্লাল্লাহু 'আলাইহি ওয়া সাল্লাম আমাকে 'হে