সূরা ২৮: কাসাস
৫৪৮
পারা ২০
বিরুদ্ধাচরণ করছে এবং তোমার অনুসরণ হতে জনগণকে ফিরিয়ে রাখছে এতে
তুমি যেন মনঃক্ষুণ্ণ হয়ে তোমার কাজ থেকে বিরত না হও। বরং তুমি তোমার
কাজ চালিয়ে যাও। আল্লাহ তোমার কালেমাকে পূর্ণতা দানকারী, তোমার দীনের
পৃষ্ঠপোষণকারী, তোমার রিসালাতকে জয়যুক্তকারী এবং তোমার দীনকে সমস্ত
দীনের উপর বুলন্দকারী।
وَادْعُ إِلَى رَبِّكَ সুতরাং তুমি জনগণকে তোমার রবের ইবাদাতের দিকে আহ্বান
করতে থাক, যিনি এক ও শরীকবিহীন। তোমার জন্য এটা উচিত নয় যে, তুমি
কাফিরদের সহায়তা করবে। আল্লাহর সাথে অন্য কেহকেও আহ্বান করনা।
ইবাদাতের যোগ্য একমাত্র তিনিই। উলুহিয়্যাতের যোগ্য একমাত্র তাঁরই বিরাট
সত্তা। كُلُّ شَيْءٍ هَالِكٌ إِلَّا وَجْهَهُ তিনিই চিরস্থায়ী ও সদা বিরাজমান। সমস্ত
সৃষ্টজীব মৃত্যুবরণ করবে। কিন্তু তাঁর মৃত্যু নেই। যেমন তিনি বলেনঃ
كُلُّ مَنْ عَلَيْهَا فَانٍ. وَيَبْقَى وَجْهُ رَبِّكَ ذُو الْجَالِ وَالْإِكْرَامِ
ভূপৃষ্ঠে যা কিছু আছে সব কিছু নশ্বর, অবিনশ্বর শুধু তোমার রবের মুখমন্ডল
যিনি মহিমাময়, মহানুভব। (সূরা আর রাহমান, ৫৫ : ২৬-২৭) وَجُةٌ দ্বারা
আল্লাহর সত্তাকে বুঝানো হয়েছে। রাসূলুল্লাহ সাল্লাল্লাহু 'আলাইহি ওয়া সাল্লাম
বলেন : কবি লাবীদ একটি চরম সত্য কথা বলেছে। সে বলেছেঃ
الا كُلِّ شَيْءٍ مَا خَلَا اللَّهَ بَاطِلٌ
অর্থাৎ আল্লাহ ছাড়া সবকিছুই বাতিল বা অসার। (ফাতহুল বারী ৭/১৮৩) সমস্ত
প্রাণী ধ্বংস ও নষ্ট হয়ে যাবে, শুধুমাত্র আল্লাহর সত্তা বাকী থাকবে যা ধ্বংস ও নষ্ট
হওয়া থেকে বহু ঊর্ধ্বে। তিনিই প্রথম, তিনিই শেষ। সবকিছুর পূর্বেও তিনি ছিলেন
এবং সবকিছুর পরেও তিনি থাকবেন। মহামহিমান্বিত আল্লাহ বলেন :
لَهُ الْحُكْمُ وَ إِلَيْهِ تُرْجَعُوْنَ বিধান তাঁরই এবং তাঁরই নিকট তোমরা
প্রত্যাবর্তিত হবে। তিনি প্রত্যেককেই সৎ কাজ ও পাপের প্রতিদান প্রদান
করবেন। তিনি সৎ কাজের পুরস্কার এবং পাপের জন্য শাস্তি দিবেন।
সূরা কাসাস এর তাফসীর সমাপ্ত।
আল্লাহই আমাদের সহায়