সূরা ৩২ : সাজদাহ
৭২৩
পারা ২১
فَأَعْرِضْ عَنْهُمْ وَ انْتَظِرُ إِنَّهُمْ مُنْتَظِرُونَ
উপেক্ষা কর এবং অপেক্ষা কর, তারাও অপেক্ষা করছে। অর্থাৎ তুমি এই
মুশরিকদেরকে উপেক্ষা কর এবং তোমার প্রতি তোমার রবের পক্ষ হতে যা
অবতীর্ণ করা হয়েছে তা জনগণের কাছে পৌঁছাতে থাক। যেমন অন্য আয়াতে
তিনি বলেনঃ
اتَّبِعْ مَا أُوحِيَ إِلَيْكَ مِنْ رَّبِّكَ لَا إِلَهَ إِلَّا هُوَ
তোমার প্রতি তোমার রবের পক্ষ থেকে যে অহী নাযিল হয়েছে, তুমি
তারই অনুসরণ করে চল, তিনি ছাড়া অন্য কেহই মা'বূদ নেই। (সূরা
আন'আম, ৬ : ১০৬) তুমি অপেক্ষা করতে থাক যতক্ষণে আল্লাহ তা'আলা
তোমার সাথে যে ওয়াদা করেছেন তা পূর্ণ না করেন এবং যারা তোমার
বিরোধিতা করছে তাদের উপর তোমাকে জয়যুক্ত না করেন। জেনে রেখ যে,
তিনি কখনও প্রতিশ্রুতি ভঙ্গ করেননা।
أَمْ يَقُولُونَ شَاعِرٌ نَتَرَبَّصُ بِهِ رَيْبَ الْمَنُوْنِ
তারা কি বলতে চায় যে, সে একজন কবি, আমরা তার জন্য কালের
বিপর্যয়ের প্রতীক্ষা করছি। (সূরা তূর, ৫২: ৩০)
إِنَّهُمْ مُنْتَظِرُوْنَ তুমি অপেক্ষায় রয়েছ এবং তারাও অপেক্ষমান রয়েছে।
তারা চায় যে, তোমার উপর কোন বিপদ আপতিত হোক। কিন্তু তাদের এ
মনোবাঞ্ছা পূর্ণ হবেনা। আল্লাহ তা'আলা নিজের লোকদেরকে ভুলেননা।
তাদেরকে তিনি পরিত্যাগও করেননা। তুমি ধৈর্য ধারণ কর। যারা আল্লাহর
আদেশ-নিষেধ মেনে চলে এবং তাঁর ফরমান অন্যদের কাছে পৌঁছে দেয় তারা
আল্লাহর সাহায্য হতে বঞ্চিত হতে পারেনা। কাফির ও মুশরিকরা মু'মিনদের
উপর যে বিপদ-আপদ দেখতে চায় তা তিনি তাদের উপরই নাযিল করে
থাকেন। তারা আল্লাহর আযাবের শিকার হবেই। আমাদের জন্য আল্লাহই যথেষ্ট।
তিনি উত্তম কর্মবিধায়ক।
সূরা সাজদাহ এর তাফসীর সমাপ্ত।