--- OCR Start ---
সূরা ২৯ : আনকাবূত
৫৯০
পারা ২১
অর্থাৎ বলতে হবে : “আল্লাহর বাণীর উপর আমাদের ঈমান রয়েছে। যদি
তোমাদের পেশকৃত বিষয় আল্লাহ তা'আলার পক্ষ হতে অবতীর্ণ হয়ে থাকে
তাহলে আমরা তা মেনে নিব। আর যদি তোমরা তাতে পরিবর্তন করে ফেলে
থাক তাহলে আমরা তা মানতে পারিনা।
সহীহ বুখারীতে রয়েছে যে, আবূ হুরাইরাহ (রাঃ) বলেন, আহলে কিতাব
তাওরাত ইবরানী ভাষায় পাঠ করত এবং মুসলিমদের জন্য আরাবী ভাষায় ওর
তাফসীর করত। তখন রাসূলুল্লাহ সাল্লাল্লাহু 'আলাইহি ওয়া সাল্লাম বলেন :
তোমরা তাদেরকে সত্যবাদীও বলনা, মিথ্যাবাদীও বলনা। বরং তোমরা বল ঃ
আমরা আল্লাহয় ঈমান এনেছি। তিনি আমাদের প্রতি ও তোমাদের প্রতি যা
অবতীর্ণ হয়েছে তাতে আমরা বিশ্বাস করি এবং আমাদের মা'বূদ ও তোমাদের
মা'বূদ একই এবং তাঁরই প্রতি আমরা আত্মসমর্পণকারী । (ফাতহুল বারী ৮/২০)
ইব্‌ন আব্বাস (রাঃ) বলেন : কি করে তোমরা আহলে কিতাবকে (দীন
সম্পর্কে) জিজ্ঞেস করতে পার? তোমাদের উপরতো আল্লাহ তা'আলার পক্ষ হতে
সবে মাত্রই কিতাব অবতীর্ণ হয়েছে, যা সম্পূর্ণরূপে নিখুঁত এবং এর মধ্যে মিথ্যার
মিশ্রণ ঘটেনি। আল্লাহ তা'আলা তোমাদেরকে বলেই দিয়েছেন যে, আহলে
কিতাব আল্লাহর দীনকে পরিবর্তন করে ফেলেছে। তারা আল্লাহর কিতাবকে
পাল্টে ফেলেছে এবং নিজেদের হাতের লিখা কিতাবকে আল্লাহর কিতাব বলে
চালাতে শুরু করেছে। আর এভাবে তারা পার্থিব ক্ষুদ্র উপকার লাভ করতে
রয়েছে। তোমাদের কাছে যে আল্লাহর ইলম রয়েছে তা কি তোমাদের জন্য যথেষ্ট
নয় যে, তাদেরকে তোমরা জিজ্ঞেস করতে যাবে? এটা কত বড় লজ্জার কথা যে,
তোমরা তাদেরকে জিজ্ঞেস করছ অথচ তারাতো তোমাদেরকে কখনও কিছুই
জিজ্ঞেস করেনা। (বুখারী ৭৩৬৩)
হুমাইদ ইব্‌ন আবদুর রাহমান (রহঃ) বলেন যে, তিনি একদা মুআ'বিয়াকে
(রাঃ) মাদীনায় কুরাইশদের একটি দলকে বলতে শুনেছেন : দেখ, এসব আহলে
কিতাবের মধ্যে তাদের কথা বর্ণনায় সবচেয়ে উত্তম ও সত্যবাদী হচ্ছেন কা'ব-
আল আহবার (রহঃ)। কিন্তু এতদসত্ত্বেও আমরা কখনও কখনও তাঁর কথার
মধ্যেও মিথ্যা পেয়ে থাকি। এর অর্থ এটা নয় যে, তিনি ইচ্ছাপূর্বক মিথ্যা বলেন।
বরং তিনি যে কিতাবগুলির উপর নির্ভর করেন ওগুলির মধ্যেই সত্য-মিথ্যা মিশ্রিত
রয়েছে। তাদের মধ্যে মযবৃত ইল্মের অধিকারী হাফিযদের দল ছিলইনা। এ
উম্মাতের (উম্মাতে মুহাম্মাদীর) উপর আল্লাহর এটা একটি বিশেষ অনুগ্রহ যে,
তাদের মধ্যে উত্তম মন মস্তিষ্কের অধিকারী, বিচক্ষণ, মেধাবী এবং ভাল
--- OCR End ---