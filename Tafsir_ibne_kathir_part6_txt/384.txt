সূরা ২৬: শু'আরা
৩৮৪
পারা ১৯
হয় যে, ঐ কথা পৌঁছানোর পূর্বেই শ্রোতা জিনকে অগ্নিশিখা ধ্বংস করে ফেলে,
সুতরাং শাইতান ঐ কথা পৌঁছাতে পারেনা। আবার কখনও কখনও অগ্নিশিখা
পৌঁছার পূর্বেই শাইতান ঐ কথা পৌঁছিয়ে থাকে। ঐ কথার সাথে যাদুকর নিজের
পক্ষ হতে শত শত মিথ্যা কথা মিলিয়ে দিয়ে প্রচার করে। ঐ একটি কথা
সত্যরূপে প্রকাশিত হওয়ায় জনগণ সবগুলোকেই সত্য মনে করে থাকে।
(ফাতহুল বারী ৮/৩৯৮)
আয়িশা (রাঃ) হতে সহীহ বুখারীর একটি হাদীসে এও আছে যে, আল্লাহর
মালাইকা পৃথিবী বিষয়ক কথা-বার্তা মেঘের উপর বলে থাকেন যা শাইতান শুনে
নিয়ে ভবিষ্যদ্বক্তাদের কানে পৌঁছিয়ে থাকে। আর ঐ ভবিষ্যদ্বক্তা/জ্যোতিষী/
যাদুকর একটি সত্যের সাথে শতটি মিথ্যা মিলিয়ে দেয়। (বুখারী ৩২৮৮)
রাসূলকে (সাঃ) কবি বলায় নিন্দা জ্ঞাপন
$$ وَالشُّعَرَاءُ يَتَّبِعُهُمُ الْغَاوُونَ $$
কবিদের অনুসরণ করে তারা, যারা বিভ্রান্ত। আলী ইব্‌ন আবী তালহা (রহঃ)
ইব্‌ন আব্বাস (রাঃ) থেকে বর্ণনা করেন যে, এ আয়াতের অর্থ হচ্ছে: অবিশ্বাসী
কাফিরেরা মানুষ ও জিনদের মধ্য থেকে বিপদগামী লোকদের কথাকে মেনে
চলে। (তাবারী ১৯/৪১৬) মুজাহিদ (রহঃ), আবদুর রাহমান ইবন যায়িদ ইব্‌ন
আসলাম (রহঃ) এবং অন্যান্যরাও এ আয়াতের অনুরূপ ব্যাখ্যা করেছেন।
(তাবারী ১৯/৪১৫, ৪১৬) ইকরিমাহ (রহঃ) বলেনঃ দুই কবি তাদের কবিতার
মাধ্যমে একে অপরের প্রতি বিদ্রূপাত্মক কবিতা আবৃত্তি করছিল এবং লোকদের
মধ্যে এক দল এক কবিকে এবং অপর দল অন্য কবিকে সমর্থন/উৎসাহ
যোগাচ্ছিল। তখন আল্লাহ সুবহানাহু $$ وَالشُّعَرَاءُ يَتَّبِعُهُمُ الْغَاوُونَ $$ এ আয়াতটি
নাযিল করেন। (দুররুল মানসুর ৬/৩২৩) আল্লাহ তা'আলা বলেনঃ
$$ أَلَمْ تَرَ أَنَّهُمْ فِي كُلِّ وَادٍ يَهِيمُونَ $$ তুমি কি দেখ না যে, তারা উদ্ভ্রান্ত হয়ে প্রত্যেক
উপত্যকায় ঘুরে বেড়ায়? প্রত্যেক বাজে বিষয় তারা তাদের কবিতায় উল্লেখ
করে থাকে। তারা কারও প্রশংসা করতে গিয়ে তাকে একেবারে আকাশে উঠিয়ে
দেয়। মিথ্যা প্রশংসা করে তারা নিজেদের স্বার্থ উদ্ধার করে। তারা হয় কথার
সওদাগর, কিন্তু কাজে অলস। তারা নিজেরা যা করেনা তা বলে থাকে। আলী
ইব্‌ন আবী তালহা (রহঃ) ইব্‌ন আব্বাস (রাঃ) থেকে এ আয়াতের ব্যাখ্যায়
বলেন : তারা সমস্ত ধরনের অসার বাক্য দিয়ে কথার মালা গাঁথে। (তাবারী