সূরা ৩২ : সাজদাহ
৭১০
পারা ২১
মুআ'য ইব্‌ন জাবাল (রাঃ) হতে বর্ণিত, তিনি বলেন, আমি এক সফরে নাবী
সাল্লাল্লাহু 'আলাইহি ওয়া সাল্লামের সঙ্গে ছিলাম। সকালের দিকে আমি তাঁর খুব
নিকটবর্তী হয়ে চলছিলাম। আমি তাঁকে জিজ্ঞেস করলাম : হে আল্লাহর নাবী
সাল্লাল্লাহু 'আলাইহি ওয়া সাল্লাম! আমাকে এমন আমলের কথা বলে দিন যা
আমাকে জান্নাতে নিয়ে যাবে ও জাহান্নাম হতে দূরে রাখবে। রাসূলুল্লাহ সাল্লাল্লাহু
'আলাইহি ওয়া সাল্লাম বলেন : তুমি খুব বড় প্রশ্ন করেছ। তবে আল্লাহ যার জন্য
তা সহজ করে দেন তার জন্য তা সহজ হয়ে যায়। তাহলে শোন, তুমি আল্লাহর
ইবাদাত করবে এবং তাঁর সাথে অন্য কিছুকে শরীক করবেনা, সালাত কায়েম
করবে, যাকাত দিবে, রামাযানের সিয়াম পালন করবে ও বাইতুল্লাহর হাজ্জ
করবে। অতঃপর তিনি বলেন : আমি কি তোমাকে কল্যাণের দরজাসমূহের কথা
বলে দিবনা? তা হল : সিয়াম ঢাল স্বরূপ, দান-খাইরাত এবং মধ্য রাতের সালাত
পাপ ও অপরাধ মুছে ফেলে। অতঃপর তিনি  تَتَجَانَى جُنُوبُهُمْ عَنِ الْمَضَاجِعِ
جَزَاءً بِمَا كَানُوا يَعْمَلُونَ পর্যন্ত পাঠ করেন এবং বলেন : আমি কি তোমাকে এই
বিষয়ের (দীনের) স্তম্ভ এবং ওর চূড়া ও উচ্চতার কথা বলবনা? আমি বললাম ঃ
অবশ্যই হে আল্লাহর রাসূল! তিনি বললেন : সব কিছুর উপরে হল ইসলাম, এর
স্তম্ভ হচ্ছে সালাত এবং এর চূড়া বা উচ্চতা হচ্ছে আল্লাহর পথে জিহাদ। তারপর
তিনি বলেন : আমি কি তোমাকে এসব কাজ কিসের উপর নির্ভর করে তা বলে
দিবনা? আমি বললাম : অবশ্যই হে আল্লাহর রাসূল! অতঃপর তিনি স্বীয় জিহ্বা
ধরে বললেন : এটাকে সংযত রাখবে। আমি বললাম : হে আল্লাহর রাসূল
সাল্লাল্লাহু 'আলাইহি ওয়া সাল্লাম! আমরা যে কথা বলি এ কারণেও কি
আমাদেরকে পাকাড়ও করা হবে? তিনি উত্তরে বললেন : ওহে বোকা মুআ'য
(রাঃ)! তোমার কি এটুকুও জানা নেই যে, মানুষকে জাহান্নামে (অথবা বলেছেন,
মুখের ভরে জাহান্নামে) নিক্ষেপ করা হবে শুধু তার জিহ্বা দ্বারা সে যা বলে সেই
কারণে। (আহমাদ ৫/২৩১, তিরমিযী ৭/৩৬১, নাসাঈ ৬/৪২৮, ইব্‌ন মাজাহ
২/১৩১৪) ইমাম তিরমিযী (রহঃ) হাদীসটিকে হাসান সহীহ বলেছেন। এরপর
মহান আল্লাহ বলেন:
فَلَا تَعْلَمُ نَفْسٌ مَّا أُخْفِيَ لَهُمْ مِنْ قُمَّةِ أَعْيُنٍ
নয়নপ্রীতিকর কি লুকায়িত রাখা হয়েছে তাদের কৃতকর্মের পুরস্কার স্বরূপ।