সূরা ২৭: নাম্ন
৪৩৫
পারা ২০
বাল হাযীম থেকে আগত একটি লোক রাসূলুল্লাহ সাল্লাল্লাহু 'আলাইহি ওয়া
সাল্লামকে জিজ্ঞেস করল : হে আল্লাহর রাসূল সাল্লাল্লাহু 'আলাইহি ওয়া সাল্লাম!
আপনি কোন জিনিসের দিকে আহ্বান করছেন? উত্তরে তিনি বললেন : আমি
তোমাকে আহ্বান করছি ঐ আল্লাহ তা'আলার দিকে যিনি এক, যাঁর কোন
অংশীদার নেই। যিনি ঐ সময় তোমার কাজে এসে থাকেন যখন তুমি কোন
বিপদ-আপদে পতিত হও। যখন তুমি জঙ্গলে ও মরুপ্রান্তরে পথ ভুলে যাও তখন
তুমি যাঁকে ডাকো এবং তিনি তোমার ডাকে সাড়া দিয়ে তোমাকে পথ-প্রদর্শন
করেন। যদি খরা হয়, আর তুমি তাঁর নিকট প্রার্থনা কর তাহলে ফসল
উৎপাদনের জন্য তিনি আকাশ হতে বৃষ্টি বর্ষণ করেন। লোকটি বলল : হে
আল্লাহর রাসূল সাল্লাল্লাহু 'আলাইহি ওয়া সাল্লাম! আমাকে কিছু উপদেশ দিন!
তখন রাসূলুল্লাহ সাল্লাল্লাহু 'আলাইহি ওয়া সাল্লাম তাকে বললেন : কেহকেও
অপবাদ দিওনা, সাওয়াবের কোন কাজকে তুচ্ছ জ্ঞান করনা যদিও সেই কাজ
মুসলিমের সাথে হাসি মুখে মিলিত হওয়া হয় এবং নিজের পাত্র খালি করে
অন্যের পাত্র পানি দ্বারা পূর্ণ করে দাও যদি সে তা চায়। আর স্বীয় লুঙ্গীকে পায়ের
গোছার অর্ধেক পর্যন্ত রাখবে। এর চেয়ে বেশি চাইলে পায়ের গিঁঠ পর্যন্ত
লটকাবে। এর চেয়ে নীচে লটকানো হতে বেঁচে থাকবে। কেননা এটা ফখর ও
গর্ব। আল্লাহ তা'আলা এটা পছন্দ করেননা। (আহমাদ ৫/৬৪)
জিহাদে অংশ নেয়া এক মুজাহিদের বিস্ময়কর ঘটনা
ফাতিমাহ বিনতুল হাসান উম্ম আহমাদ আল আলিয়াহর (রহঃ) জীবনী গ্রন্থে
হাফিয ইব্‌ন আসাকির (রহঃ) একটি খুবই বিস্ময়কর ঘটনা বর্ণনা করেছেন।
ফাতিমাহ (রহঃ) বলেন : মুসলিমদের এক সেনাবাহিনী এক যুদ্ধে কাফিরদের
নিকট পরাজিত হয়ে প্রত্যাবর্তন করছিলেন। তাদের মধ্যে ছিলেন একজন বড়ই
দানশীল ও সৎ লোক। তার দ্রুতগামী ঘোড়াটি হঠাৎ থেমে যায়। ঐ দানশীল
লোকটি বহুক্ষণ চেষ্টা করলেন, কিন্তু ঐ ঘোড়াটি একটি কদমও উঠালনা। শেষে
অপারগ হয়ে ঘোড়াটিকে লক্ষ্য করে আফসোস করে তিনি বলেন: তুমিতো বেঁকে
বসলে, অথচ এইরূপ সময়ের জন্যই আমি তোমার খিদমাত করেছিলাম এবং
তোমাকে অত্যন্ত ভালবেসে লালন-পালন করেছিলাম! সাথে সাথে আল্লাহ
তা'আলা ঘোড়াটিকে বাক-শক্তি দান করলেন। সে বলল: আমার থেমে যাওয়ার
কারণ এই যে, আপনি আমার জন্য যে ঘাস ও দানা আমাকে দেখা-শোনাকারীর
হাতে সমর্পণ করতেন, ওর মধ্য হতে সে কিছু কিছু চুরি করে নিত। আমাকে সে
খুব কমই খেতে দিত এবং আমার উপর যুগ্ম করত। ঘোড়ার এ কথা শুনে ঐ