সূরা ২৮: কাসাস
৪৭৫
পারা ২০
তাকে জিজ্ঞেস করল : তুমি কি করে জানলে যে, ঐ মহিলাটি এ শিশুর লালন-
পালনের দায়িত্ব নিবে এবং এর শুভাকাংখিনী হবে? তিনি তৎক্ষণাৎ জবাব দিলেনঃ
কারণ আমরা চাই যে, রাজা সুখী হোক এবং লালন-পালন করার জন্য তারাও ভাল
বখশীশ লাভ করুক। তার এ জবাবে তারাও বুঝে নিল যে, তাদের পূর্ব ধারণা ভুল
ছিল, মেয়েটি সঠিক কথাই বলেছে। সুতরাং তারা তাকে ছেড়ে দিয়ে বলল :
আচ্ছা, তাহলে চল, ঐ ধাত্রীটির বাড়ী আমাদেরকে দেখিয়ে দাও। তিনি তখন
তাদেরকে নিয়ে তাদের বাড়ী গেলেন এবং তার মায়ের দিকে ইশারা করে বললেন
: একে দিয়ে দাও। সরকারী লোকেরা শিশুটি তাকে প্রদান করলে তিনি তার দুধ
পান করতে শুরু করলেন। সাথে সাথে এ খবর আসিয়ার (রাঃ) নিকট পৌঁছে দেয়া
হল। এ খবর শুনে তিনি আনন্দে আত্মহারা হয়ে গেলেন। তাকে তিনি তার
প্রাসাদে ডেকে নেন এবং বহু কিছু পুরস্কার দেন। কিন্তু তিনি জানতেননা যে,
তিনিই শিশুটির প্রকৃত মা। তিনি তাকে পুরস্কৃত করলেন শুধু এ কারণে যে, শিশুটি
তার দুধ পান করেছে। আসিয়া (রাঃ) মূসার (আঃ) মায়ের উপর অত্যন্ত খুশী হন
এবং তাকে তার রাজপ্রাসাদে থেকেই শিশুটিকে দুধ পান করানোর জন্য অনুরোধ
করেন। উত্তরে মূসার (আঃ) মা বলেন : এটা আমার পক্ষে সম্ভব নয়। কেননা
আমার ছেলে-মেয়ে ও স্বামী রয়েছে। আপনি অনুমতি দিলে আমি বরং শিশুটিকে
আমার নিজ বাড়ীতেই দুধ পান করাব, তারপর আপনার নিকট পাঠিয়ে দিব। শেষে
এটাই মীমাংসিত হয় এবং ফির'আউনের স্ত্রী আসিয়াও (রাঃ) এতে সম্মত হন।
সুতরাং মূসার (আঃ) মায়ের ভয় নিরাপত্তায়, দারিদ্রতা ঐশ্বর্যে, লাঞ্ছনা সম্মানে এবং
ক্ষুধা পরিতৃপ্তি বা স্বচ্ছলতায় পরিবর্তিত হয়। শাহী দরবার থেকে তিনি বেতন ও
পুরস্কার পেতে থাকলেন এবং পেতে লাগলেন খাদ্য ও পরিধেয় বস্ত্র। আর সবচেয়ে
বড় সুযোগ তিনি এই পেলেন যে, নিজের ছেলেকে নিজেরই ক্রোড়ে লালন-পালন
করতে থাকলেন। অতি অল্প সময়ের ব্যবধানে এভাবেই পরম করুণাময় আল্লাহ
তার কষ্ট ও বিপদকে সুখ ও আরামে পরিবর্তিত করলেন। আল্লাহর সত্তা অতি
পবিত্র। তাঁরই হাতে সমস্ত কাজ। তিনি যা চান তা হয় এবং যা চাননা তা কখনও
হয়না। অবশ্য আল্লাহ তা'আলা এমন প্রতিটি লোককে সাহায্য করেন যে তাঁর উপর
ভরসা করে। তাঁর নির্দেশাবলী পালনকারীর সহায়ক তিনিই। তিনি তাঁর সৎ
বান্দাদের বিপদের সময় এগিয়ে আসেন এবং তাদের বিপদ দূর করে দেন।
এরপর মহামহিমান্বিত আল্লাহ বলেনঃ
as a 689 فَرَدَدْتُهُ إِلَى أُمِّهِ لَنْ تَقَرَّ عَيْنُهَا
ফিরিয়ে দিলাম যাতে তার দ্বারা তার চক্ষু জুড়ায় এবং সে দুঃখ না করে, আর যেন