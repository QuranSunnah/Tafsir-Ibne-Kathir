--- OCR Start ---
সূরা ২৮ : নূর
১৫৫
পারা ১৮
أَوِ التَّبِعِينَ غَيْرِ أُولِي الْأَرْبَةِ مِنَ الرِّجَالِ
রহিত তাদের সামনেও আভরণ প্রকাশ করা যাবে। অর্থাৎ গৃহের কর্মচারীদের
মধ্যে যাদের পুরুষত্ব নেই এবং মহিলাদের প্রতি কোনই আকর্ষণ নেই তাদের
হুকুম মাহরিম আত্মীয় পুরুষদের মতই। অর্থাৎ এসব আভরণ তাদের সামনে
প্রকাশ করা যাবে। কিন্তু সেই খোজা, যার মুখের ভাষা খারাপ এবং সদা মন্দ
কথা ছড়িয়ে বেড়ায় সে এই হুকুম বহির্ভূত।
আয়িশা (রাঃ) হতে বর্ণিত আছে যে, এক খোজা রাসূলুল্লাহ সাল্লাল্লাহু
'আলাইহি ওয়া সাল্লামের বাড়ীতে আসে। তাঁর পবিত্র স্ত্রীগণ এই আয়াতের
মর্মানুযায়ী লোকটিকে আসতে নিষেধ করেননি। ঘটনাক্রমে ঐ সময়েই রাসূলুল্লাহ
সাল্লাল্লাহু 'আলাইহি ওয়া সাল্লাম এসে পড়েন। ঐ সময় সে এক মহিলার কথা
বর্ণনা করছিল: সে যখন আসে তখন তার পেটের উপর চারটি ভাঁজ পড়ে এবং
যখন ফিরে যায় তখন আটটি ভাঁজ দৃষ্টিগোচর হয়। তার এ কথা শোনা মাত্রই
রাসূলুল্লাহ সাল্লাল্লাহু 'আলাইহি ওয়া সাল্লাম বলেন : 'সাবধান! এরূপ লোককে
কখনও আসতে দিবেনা। অতঃপর তাকে মাদীনা থেকে তাড়িয়ে দেয়া হয়। সে
তখন বাইদা নামক স্থানে বসবাস করতে থাকে। প্রতি শুক্রবার সে পানাহারের
জন্য কিছু জিনিস নিয়ে চলে যেত। (মুসলিম ৪/১৭১৫, আহমাদ ৬/১৫২, আবূ
দাউদ ৫/২২৪, নাসাঈ ৫/৩৯৫)
201 3 rate أَوِ الطِّفْلِ الَّذِينَ لَمْ يَظْهَرُوا عَلَى عَوْرَتِ النِّسَاءِ
সামনে যাবার অনুমতি দেয়া হয়েছে, যারা এখনো মহিলাদের বিশেষ গুণাবলী
সম্পর্কে ওয়াকিফহাল নয়, মহিলাদের প্রতি যাদের লোলুপ দৃষ্টি এখনো পতিত
হয়না। তবে হ্যাঁ, যদি তারা এমন বয়সে পৌঁছে যে, মহিলাদের সুশ্রী হওয়া বা
বিশ্রী হওয়ার পার্থক্য তারা বুঝতে পারে এবং তাদের সৌন্দর্যে তারা মুগ্ধ হয়ে
যায় তাহলে তাদের থেকেও পর্দা করতে হবে, যদিও তারা পূর্ণ যৌবনে
পদার্পণ না করে।
সহীহ বুখারী ও সহীহ মুসলিমে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : তোমরা মহিলাদের কাছে আসা-যাওয়া হতে
বেঁচে থাক। প্রশ্ন করা হল ঃ হে আল্লাহর রাসূল সাল্লাল্লাহু 'আলাইহি ওয়া সাল্লাম!
দেবর ও ভাসুর সম্পর্কে আপনার মত কি? উত্তরে তিনি বলেন : দেবর ও
ভাসুরতো মৃত্যু (সমতুল্য)। (ফাতহুল বারী ৫/২৪২, মুসলিম ৪/১১৭১)
--- OCR End ---