--- OCR Start ---
সূরা ২৫: ফুরকান
২৬৭
পারা ১৯
রাসূলের (সাঃ) দা'ওয়াতের বিশ্ববরণ্যতা, তাঁর দা'ওয়াতের
সহযোগিতা করা এবং মানব জাতির প্রতি আল্লাহর রাহমাত
وَلَوْ شِئْنَا لَبَعَثْنَا فِي كُلِّ قَرْيَةٍ نَذِيرًا : 199 ale Ga
করলে প্রতিটি জনপদে একজন ভয়-প্রদর্শক প্রেরণ করতে পারতাম যে জনগণকে
মহামহিমান্বিত আল্লাহর দিকে আহ্বান করত। কিন্তু হে মুহাম্মাদ! আমি তোমাকে
সারা যমীনবাসীর নিকট প্রেরণের মাধ্যমে বিশিষ্ট করেছি এবং তোমাকে আমি
আদেশ করেছি যে, তুমি তাদের কাছে এই কুরআনের বাণী পৌঁছে দিবে। যেমন
নাবী সাল্লাল্লাহু 'আলাইহি ওয়া সাল্লামকে বলতে বলা হয়েছেঃ
لِأُنْذِرَكُمْ بِهِ وَ مَنْ بَلَغَ
যাদের নিকট এটি পৌঁছবে তাদের সকলকে এর দ্বারা যেন সতর্ক করি। (সূরা
আন'আম, ৬ : ১৯) অন্যত্র রয়েছেঃ
وَ مَنْ يَكْفُرْ بِهِ مِنَ الْأَحْزَابِ فَالنَّارُ مَوْعِدُهُ
আর অন্যান্য সম্প্রদায়ের যে ইহা (কুরআন) অমান্য করবে, জাহান্নাম হবে
তার প্রতিশ্রুত স্থান। (সূরা হুদ, ১১ : ১৭) অন্যত্র মহান আল্লাহ বলেন :
لِتُنْذِرَ أُمَّ الْقُرَى وَمَنْ حَوْلَهَا
এভাবে আমি তোমার প্রতি কুরআন অবতীর্ণ করেছি যাতে তুমি সতর্ক
করতে পার মাক্কা এবং ওর চতুর্দিকের জনগণকে। (সূরা শূরা, ৪২ ঃ ৭) আরও
বলা হয়েছে:
قُلْ يَأَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعًا
বল : হে মানবমন্ডলী! আমি তোমাদের সকলের জন্য সেই আল্লাহর রাসূল
রূপে প্রেরিত হয়েছি। (সূরা আ'রাফ, ৭: ১৫৮)
সহীহ বুখারী ও সহীহ মুসলিমে রয়েছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : আমি লাল এবং কালোর নিকট প্রেরিত হয়েছি। সহীহ
বুখারী ও সহীহ মুসলিমে আরও বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন: অন্য নাবীকে তাঁর কাওমের নিকট বিশিষ্টভাবে প্রেরণ করা
হত, কিন্তু আমি সাধারণভাবে সমস্ত মানুষের নিকট নাবী রূপে প্রেরিত হয়েছি।
(ফাতহুল বারী ১/৬৩৪, মুসলিম ১/৩৭০) এ জন্যই আল্লাহ তা'আলা বলেনঃ
--- OCR End ---