সূরা ৩২ : সাজদাহ
৭০৪
পারা ২১
যারা মনে করে যে, পুনর্জীবন অসম্ভব, তাদের ধারণার জবাব
$$وَإِذَا ضَلَلْنَا فِي الْأَرْضِ وَ إِنَّا لَفِي خَلْقٍ جَدِيدٍ$$
সম্পর্কে ব্যাখ্যা দেয়া হচ্ছে। মৃত্যুর পর পুনর্জীবনে তারা বিশ্বাসী নয়। ওটা তারা
অসম্ভব বলে মনে করে। তারা বলে: যখন আমরা মরে পঁচে যাব এবং আমাদের
অঙ্গ-প্রত্যঙ্গ ছিন্ন ভিন্ন হয়ে মাটির সাথে মিশে যাবে, তারপর আবার কি
আমাদেরকে নতুনভাবে সৃষ্টি করা হবে? দুঃখের কথা এই যে, আল্লাহকে তারা
নিজেদের সাথে তুলনা করে থাকে। তারা তাদের সীমাবদ্ধ শক্তিকে আল্লাহর
অসীম শক্তির সাথে তুলনা করে। তারা জানে ও স্বীকার করে যে, আল্লাহ তা'আলা
তাদেরকে প্রথমে সৃষ্টি করেছেন। কিন্তু বড়ই আশ্চর্যজনক কথা এই যে, দ্বিতীয়বার
সৃষ্টি করারও শক্তি যে তাঁর আছে এটা তারা স্বীকার করেনা। অথচ তাঁরতো শুধু
হুকুম মাত্র। যখনই তিনি কোন কিছুকে বলেনঃ হও, আর তেমনি তা হয়ে যায়।
এ জন্যই আল্লাহ তা'আলা বলেন : $$بَلْ هُمْ بِلِقَائِ رَبِّهِمْ كَفِرُونَ$$ তারা তাদের
রবের সাক্ষাৎকার অস্বীকার করে। এরপর মহামহিমান্বিত আল্লাহ বলেন:
$$يَتَوَفكُمْ مَّلَكُ الْمَوْتِ الَّذِي وُكِّلَ بِكُمْ$$
মালাক/ফেরেশতা তোমাদের প্রাণ হরণ করবে। এর দ্বারা বুঝা যাচ্ছে যে, 'মালাকুল
মাউত' একজন মালাকের উপাধী । সূরা ইবরাহীমে (১৪ : ২৭) বারা (রাঃ) কর্তৃক যে
হাদীসটি বর্ণিত হয়েছে ওর দ্বারাও প্রথম কথাটি বোধগম্য হয়ে থাকে। আর কোন
কোন আছারে তাঁর নাম আযরাঈলও (আঃ) রয়েছে এবং এটাই প্রসিদ্ধও বটে।
কাতাদাহও (রহঃ) এরূপ মতামত পোষণ করতেন। তবে হ্যাঁ, তাঁর সঙ্গী-সাথী ও
তাঁর সাথে সাহায্যকারী আরও মালাক রয়েছেন। (তাবারী ২০/১৭৫) তাঁরা দেহ হতে
রূহ বের করে থাকেন এবং হুলকুম পর্যন্ত পৌঁছে যাওয়ার পর মালাকুল মাউত ওটা
নিয়ে নেন। মুজাহিদ (রহঃ) বলেন: তাদের জন্য দুনিয়াকে ছোট করে দেয়া হয়।
যেমন আমাদের সামনে খাবারের খাঞ্চা থাকে। মন চায় যে, সেটা এমন স্থানে রাখা
হোক যাতে সেটা থেকে খাবার উঠিয়ে নেয়ার সুবিধা হয়। মালাইকা/ফেরেশতাদের
কাছে দুনিয়াও ঠিক তদ্রূপ । (তাবারী ২০/১৭৫) মহান আল্লাহ বলেনঃ
$$ثُمَّ إِلَى رَبِّكُمْ تُرْجَعُونَ$$ অবশেষে তোমরা তোমাদের রবের নিকট প্রত্যানীত
হবে। কাবর থেকে বের হয়ে হাশরের মাঠে আল্লাহর সামনে তোমাদেরকে হাযির
হতে হবে এবং সেখানে তোমরা তোমাদের কৃতকর্মের ফল ভোগ করবে।