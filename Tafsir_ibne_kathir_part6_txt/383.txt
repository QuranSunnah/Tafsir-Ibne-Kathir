--- OCR Start ---
সূরা ২৬: শু'আরা
৩৮৩
পারা ১৯
হাকীমের শিক্ষার একেবারে বিপরীত। সুতরাং কি করে তারা কুরআনের ন্যায়
পবিত্র ও সুপথ প্রদর্শনকারী কালাম আনয়ন করে মানুষকে সুপথ প্রদর্শন করতে
পারে? তারাতো অবতীর্ণ হয় প্রত্যেক ঘোর মিথ্যাবাদী ও পাপীর নিকট। কেননা
তারা নিজেরাও চরম মিথ্যাবাদী ও পাপী। তারা চুরি করে আকাশ থেকে যে এক
আধটি কথা শুনে নেয়, ওর সাথে বহু শত মিথ্যা কথা মিলিয়ে দিয়ে তাদের
কমরেড জ্যোতিষীদের কানে পৌঁছিয়ে থাকে। ঐ জ্যোতিষীরা তখন ওর সাথে
নিজেদের পক্ষ হতে আরও বহু মিথ্যা কথা মিলিয়ে দিয়ে লোকদের মধ্যে প্রচার
করে। শাইতান লুকিয়ে যে সত্য কথাটি আকাশে শুনেছিল ওটা সত্যরূপেই
প্রকাশিত হয়, কিন্তু লোকেরা ঐ একটি সত্য কথার উপর ভিত্তি করে
জ্যোতিষী/ভবিষ্যদ্বক্তার আরও শত শত মিথ্যা কথাকেও সত্য বলে বিশ্বাস করে।
এভাবে তারা ধ্বংস হয়ে যায়।
সহীহ বুখারীতে আয়িশা (রাঃ) হতে বর্ণিত আছে যে, একদা জনগণ
রাসূলুল্লাহ সাল্লাল্লাহু 'আলাইহি ওয়া সাল্লামকে ভবিষ্যদ্বক্তাদের সম্পর্কে জিজ্ঞেস
করলে তিনি উত্তরে বলেন: তারা কিছুই না। জনগণ বলল: হে আল্লাহর রাসূল
সাল্লাল্লাহু 'আলাইহি ওয়া সাল্লাম! তারা এমনও কথা বলে যা সত্য হয়ে থাকে?
জবাবে রাসূলুল্লাহ সাল্লাল্লাহু 'আলাইহি ওয়া সাল্লাম বলেন: হ্যাঁ, এটা ঐ কথা যা
জিনেরা চুরি করে আকাশ হতে শুনে আসে এবং তা ঐ ভবিষ্যদ্বক্তা বন্ধুদের কানে
পৌঁছিয়ে থাকে। অতঃপর ঐ ভবিষ্যদ্বক্তা নিজের পক্ষ হতে শত মিথ্যা কথা ওর
সাথে মিলিয়ে বলে দেয়। (ফাতহুল বারী ১৩/৫৪৫)
আবূ হুরাইরাহ (রাঃ) হতে বর্ণিত আছে যে, নাবী সাল্লাল্লাহু 'আলাইহি ওয়া
সাল্লাম বলেছেন: যখন আল্লাহ তা'আলা আকাশে কোন কাজের ফাইসালা করেন
তখন মালাইকা বিনয়ের সাথে নিজেদের পালক ঝুকিয়ে দেন। কোন পাথরে
শিকল বাজানো হলে যেরূপ শব্দ হয় ঐরূপ শব্দ ঐ সময় আসতে থাকে। যখন ঐ
বিহ্বলতা দূর হয় তখন মালাইকা/ফেরেশতারা একে অপরকে জিজ্ঞেস করেন :
তোমাদের রাব্ব কি বলেছেন (কি হুকুম করেছেন)? উত্তরে বলা হয় : তিনি সত্য
বলেছেন (সঠিক হুকুম করেছেন)। তিনি সমুন্নত ও মহান। কখনও কখনও
আল্লাহ তা'আলার ঐ হুকুম চুরি করে শ্রবণকারী কোন জিনের কানে পৌঁছে যায়
যা এভাবে একের উপর এক মাধ্যম হয়ে ঐ পর্যন্ত পৌঁছে থাকে। হাদীস
বর্ণনাকারী সুফিয়ান (রহঃ) স্বীয় হাতের অঙ্গুলীগুলি বিছিয়ে দিয়ে ওর উপর অপর
হাত ঐভাবেই রেখে ওগুলিকে মিলিত করে বলেন : এইভাবে। এখন উপরের
জন নীচের জনকে, সে তার নীচের জনকে ঐ কথা বলে দেয়। শেষ পর্যন্ত সর্ব
নীচের জন ঐ কথা ভবিষ্যদ্বক্তার কানে পৌঁছিয়ে থাকে। কখনও কখনও এমনও
--- OCR End ---