--- OCR Start ---
সূরা ২৫ : ফুরকান
২৪৫
خُلِدِينَ فِيهَا حَسُنَتْ مُسْتَقَرًا وَ مُقَامًا
পারা ১৯
সেখানে তারা চিরকাল বসবাস করবে, কত উত্তম সেখানে অবস্থান ও
আবাসস্থল হিসাবে! (সূরা ফুরকান, ২৫ : ৭৬) পক্ষান্তরে জাহান্নামবাসীরা অতি
জঘন্য ও নিকৃষ্ট স্থানে অবস্থান করবে, হা-হুতাশ করবে এবং বিভিন্ন প্রকারের
শাস্তি ও যন্ত্রণা ভোগ করতে থাকবে। যেমন মহান আল্লাহ বলেন :
إِنَّهَا سَاءَتْ مُسْتَقَرًّا وَ مُقَامًا
নিশ্চয়ই আশ্রয়স্থল ও বসতি হিসাবে ওটা কত নিকৃষ্ট! (সূরা ফুরকান, ২৫ :
৬৬) অর্থাৎ তাদের অবতরণ স্থল কতই না খারাপ এবং আশ্রয়স্থল হিসাবে ওটা
কতই না জঘন্য! এ জন্যই আল্লাহ তা'আলা বলেন :
أَصْحَبُ الْجَنَّةِ يَوْمَئِذٍ خَيْرٌ مُّسْتَقَرًّا وَ أَحْسَنُ مَقِيلًا
জান্নাতবাসীদের বাসস্থান হবে উৎকৃষ্ট এবং বিশ্রামস্থল হবে মনোরম। অর্থাৎ তারা
যে গ্রহণীয় আমল করেছে তার বিনিময়ে তারা যা পাওয়ার তা পেয়েছে এবং যে
স্থানে অবস্থান করার সে স্থানে অবস্থান করেছে। কিন্তু জাহান্নামীদের অবস্থা এর
বিপরীত। কারণ তাদের একটি আমলও এমন নেই যার মাধ্যমে তারা জান্নাতে
প্রবেশ করতে পারে। সুতরাং আল্লাহ তা'আলা ভাগ্যবানদের অবস্থা দ্বারা
হতভাগাদের অবস্থা সম্পর্কে সতর্ক করছেন যে, তাদের জন্য কোনই কল্যাণ নেই।
সাঈদ ইব্‌ন যুবাইর (রহঃ) বলেন যে, দিনের অর্ধভাগে আল্লাহ তা'আলা
বিচার কাজ সম্পন্ন করবেন। অতঃপর জান্নাতবাসীরা জান্নাতে মধ্য দিনের বিশ্রাম
গ্রহণ করবে এবং জাহান্নামীরা জাহান্নামে চলে যাবে।
ইকরিমাহ (রহঃ) বলেনঃ ঐ সময় আমার জানা আছে যখন জান্নাতীরা জান্নাতে
এবং জাহান্নামীরা জাহান্নামে প্রবেশ করবে। তখন দুনিয়ার দিবসের প্রথম অংশে
অবস্থান করবে (যখন দিনের প্রথম ভাগে সূর্য অনেকটা উপরে উঠে যাবে), যে
সময় মানুষ দুপুরের বিশ্রামের জন্য তাদের পরিবারের নিকট গমন করে থাকে।
সুতরাং ঐ সময় জাহান্নামবাসীরা জাহান্নামে গমন করবে। পক্ষান্তরে
জান্নাতবাসীদেরকে জান্নাতে নিয়ে যাওয়া হবে এবং জান্নাতে তারা তাদের দুপুরের
বিশ্রাম গ্রহণ করবে। সেখানে তাদেরকে এক ধরনের তিমি মাছের কলিজা আহার
করানো হবে এবং তারা সবাই তাতে পরিতৃপ্ত হবে। তাই আল্লাহ তা'আলা বলেন :
أَصْحَبُ الْجَنَّةِ يَوْمَئِذٍ خَيْرٌ مُسْتَقَرًّا وَ أَحْسَنُ مَقِيلًا
জান্নাতবাসীদের বাসস্থান হবে উৎকৃষ্ট এবং বিশ্রামস্থল হবে মনোরম।
--- OCR End ---