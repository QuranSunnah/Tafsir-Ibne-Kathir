সূরা ২৪ : নূর
১২৫
পারা ১৮
'আলাইহি ওয়া সাল্লামের অবস্থা ঐরূপই ছিল। এ সময়ের মধ্যে তাঁর উপর কোন
অহী অবতীর্ণ হয়নি। অতএব কোন সিদ্ধান্তেও তিনি পৌঁছতে পারেননি। বসে
বসেই তিনি তাশাহহুদ পাঠ করেন।
অতঃপর বলেনঃ হে আয়িশা! তোমার সম্পর্কে আমাকে বলা হয়েছে যে, তুমি
যদি সত্যিই সতী-সাধ্বী থেকে থাক তাহলে আল্লাহ তা'আলা তোমার পবিত্রতা ও
সতীত্বের কথা প্রকাশ করে দিবেন। আর যদি প্রকৃতই তুমি কোন পাপে জড়িয়ে
পড়ে থাক তাহলে আল্লাহ সুবহানাহু ওয়া তা'আলার কাছে ক্ষমা প্রার্থনা কর এবং
তাওবাহ কর। কারণ বান্দা যখন কোন পাপ কাজে লিপ্ত হবার পর তা স্বীকার
করে আল্লাহর দিকে ঝুঁকে পড়ে ও তাঁর কাছে ক্ষমা চায় তখন তিনি তাকে ক্ষমা
করেন। রাসূলুল্লাহ সাল্লাল্লাহু 'আলাইহি ওয়া সাল্লাম এটুকু বলার পর নীরব হয়ে
যান। তাঁর এ কথা শুনেই আমার কান্না বন্ধ হয়ে যায়। অশ্রু শুকিয়ে যায়। এমন
কি এক ফোঁটা অশ্রুও চোখে ছিলনা। আমি আমার পিতাকে বললাম যে, তিনি
যেন আমার পক্ষ থেকে রাসূলুল্লাহ সাল্লাল্লাহু সাল্লামকে জবাব
দেন। কিন্তু তিনি বলেন: আমি তাঁকে কি জবাব দিব তা বুঝতে পারছিনা। তখন
আমি আমার মাকে লক্ষ্য করে বললাম ঃ আপনি আমার পক্ষ থেকে রাসূলুল্লাহ
সাল্লাল্লাহু 'আলাইহি ওয়া সাল্লামকে উত্তর দিন। কিন্তু তিনিও বলেন: আমি তাঁকে
কি উত্তর দিব তা খুঁজে পাচ্ছিনা। তখন আমি নিজেই জবাব দিতে শুরু করলাম।
আমার বয়সতো তেমন বেশী ছিলনা এবং কুরআনও আমার বেশী মুখস্থ ছিলনা।
আমি বললাম : আপনারা সবাই একটা কথা শুনেছেন এবং মনে স্থান দিয়েছেন।
আর হয়তো ওটা সত্য বলেই মনে করেছেন। এখন আমি যদি বলি যে, আমি এই
বেহায়াপনা কাজ হতে সম্পূর্ণরূপে মুক্ত এবং আল্লাহ তা'আলা খুব ভাল জানেন
যে, আমি আসলেও এ পাপ থেকে সম্পূর্ণরূপেই মুক্ত, কিন্তু আপনারা আমার কথা
বিশ্বাস করবেননা। আর আমি যদি এটা স্বীকার করে নিই, অথচ আল্লাহ তা'আলা
খুব ভাল জানেন যে, আমি সম্পূর্ণরূপে নিস্পাপ, তাহলে আপনারা আমার কথা
মেনে নিবেন। এখন আমার ও আপনাদের দৃষ্টান্ততো সম্পূর্ণরূপে আবূ ইউসুফের
(ইউসুফের (আঃ) পিতা ইয়াকুবের (আঃ) নিম্নের উক্তিটি :
فَصَبْرٌ جَمِيلٌ وَاللَّهُ الْمُسْتَعَانُ عَلَى مَا تَصِفُوْنَ
সুতরাং পূর্ণ ধৈর্যই শ্রেয়, তোমরা যা বলছ সেই বিষয়ে একমাত্র আল্লাহই
আমার সাহায্য স্থল। (সূরা ইউসুফ, ১২: ১৮) এটুকু বলেই আমি পাশ পরিবর্তন
করি এবং আমার বিছানায় শুইয়ে পড়ি।