সূরা ২৪ : নূর
১৪৯
পারা ১৮
সাহাবীগণ জিজ্ঞেস করলেন : হে আল্লাহর রাসূল সাল্লাল্লাহু 'আলাইহি ওয়া
সাল্লাম! যদি অন্য কোন ব্যবস্থা না থাকে এবং কথা বলাও যরুরী হয়? উত্তরে
তিনি বললেন : এমতাবস্থায় পথের হক আদায় করবে। সাহাবীগণ আবার
জিজ্ঞেস করলেন : হে আল্লাহর রাসূল সাল্লাল্লাহু 'আলাইহি ওয়া সাল্লাম! পথের
হক কি? জবাবে তিনি বললেন : দৃষ্টি নিম্নমুখী করা, সালামের উত্তর দেয়া, ভাল
কাজের আদেশ করা এবং মন্দ কাজ থেকে বিরত রাখা। (ফাতহুল বারী ৫/১৩৪)
আবুল কাসিম আল বাগাবী (রহঃ) আবূ উমামা (রাঃ) হতে বর্ণনা করেন,
তিনি রাসূলুল্লাহ সাল্লাল্লাহু 'আলাইহি ওয়া সাল্লামকে বলতে শুনেছেন : তোমরা
আমাকে ছ'টি জিনিসের নিশ্চয়তা দাও, তাহলে আমি তোমাদের জন্য জান্নাতের
দায়িত্ব নিব। ছ'টি জিনিস হল : কথা বলার সময় মিথ্যা বলনা, আমানাতের
খিয়ানাত করনা, ওয়াদা ভঙ্গ করনা, দৃষ্টি নিম্নমুখী রাখবে, হাতকে যুগ্ম করা হতে
বাঁচিয়ে রাখবে এবং নিজেদের লজ্জাস্থানের হিফাযাত করবে। (তারিখ আল
খাতীব ৭/৩৯২, তাবারানী ৮/৩১৪, ইব্‌ন হিব্বান ২/২০৪)
দৃষ্টি পড়ার পর অন্তরে ফাসাদ সৃষ্টি হয় বলেই লজ্জাস্থানকে রক্ষা করার জন্য
দৃষ্টি নিম্নমুখী রাখার নির্দেশ দেয়া হয়েছে। দৃষ্টিও ইবলীসের তীরসমূহের মধ্যে
একটি তীর। সুতরাং ব্যভিচার হতে বেঁচে থাকার জন্য দৃষ্টিকে নিম্নমুখী রাখাও
যরুরী। যেমন আল্লাহ তা'আলা বলেনঃ
وَالَّذِينَ هُمْ لِفُرُوجِهِمْ حَفِظُونَ
যারা নিজেদের যৌনাংগকে সংযত রাখে। (সূরা মু'মিনূন, ২৩ ঃ ৫) হাদীসে
এসেছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : নিজের
লজ্জাস্থানের হিফাযাত কর, তোমার স্ত্রী অথবা অধিকারভুক্ত দাসী ছাড়া।
(আহমাদ ৫/৩, আবূ দাউদ ৪/৩০৪, তিরমিযী ৮/৫৩, নাসাঈ ৫/৩১৩, ইবন
মাজাহ ১/৬১৮) মহামহিমান্বিত আল্লাহ বলেনঃ
ذَلِكَ أَزْلَى لَهُمْ নিস্কলুষ থাকার ব্যাপারে এটাই তাদের জন্য উত্তম। অর্থাৎ
তাদের অন্তর পবিত্র রাখার ব্যাপারে এটাই উত্তম পন্থা। যেমন বলা হয়েছে: যে
ব্যক্তি স্বীয় দৃষ্টিকে হারাম জিনিসের উপর নিক্ষেপ করেনা, আল্লাহ তার চক্ষু
জ্যোতির্ময় করে তোলেন এবং তার অন্তরও আলোকময় করে দেন। আল্লাহ
সুবহানাহু ওয়া তা'আলা বলেন :
إِنَّ اللَّهَ خَبِيرٌ بِمَا يَصْنَعُوْنَ তারা যা করে আল্লাহ সেই বিষয়ে অবহিত।
তাদের কোন কাজ তাঁর কাছে গোপন নেই।