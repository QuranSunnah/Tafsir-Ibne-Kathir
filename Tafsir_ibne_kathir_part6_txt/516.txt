সূরা ২৮: কাসাস
৫১৬
পারা ২০
এবং দ্বিতীয় পুরস্কার কুরআনকে বিশ্বাস করে নেয়ার কারণে। তারা সত্যের
অনুসরণে অটল থাকেন, যা প্রকৃতপক্ষে একটি বড় কঠিন ও গুরুত্বপূর্ণ কাজ।
সহীহ হাদীসে আবূ মূসা আশআরী (রাঃ) হতে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন : তিন প্রকারের লোককে দ্বিগুণ
পুরস্কার দেয়া হবে। প্রথম হল ঐ আহলে কিতাব যে নিজের নাবীকে মেনে
নেয়ার পর আমার উপরও ঈমান আনে। দ্বিতীয় হল ঐ গোলাম যে আল্লাহর প্রতি
এবং পার্থিব মনিবের প্রতি আনুগত্য করে। তৃতীয় হল ঐ ব্যক্তি, যার কোন
ক্রীতদাসী রয়েছে, তাকে আদব ও বিদ্যা শিক্ষা দেয়। অতঃপর তাকে আযাদ
করে দিয়ে বিয়ে করে নেয়। (ফাতহুল বারী ১/২২৯)
আবূ উমামা (রাঃ) হতে বর্ণিত, তিনি বলেন : মাক্কা বিজয়ের দিন আমি
রাসূলুল্লাহ সাল্লাল্লাহু 'আলাইহি ওয়া সাল্লামের সওয়ারীর সাথে সাথে ছিলাম এবং
তাঁর খুবই নিকটে ছিলাম। তিনি খুবই ভাল ভাল কথা বলেন। সেদিন তিনি এ
কথাও বলেন : ইয়াহুদী ও নাসারার মধ্যে যে মুসলিম হয়ে যায় তার জন্য দ্বিগুণ
পুরস্কার। তার জন্য আমাদের সমান (অর্থাৎ সাধারণ মুসলিমের সমান) অধিকার
রয়েছে। মূর্তি পূজকদের যে মুসলিম হয়ে যায় তার জন্য একটি পুরস্কার। তার
জন্য আমাদের সমান অধিকার রয়েছে। (আহমাদ ৫/২৫৯)
وَيَدْرَعُوْنَ بِالْحَسَنَةِ السَّيِّئَةَ وَ مِمَّا رَزَقْنُهُمْ يُنْفِقُوْنَ. وَإِذَا سَمِعُوا اللَّغْوَ
أَعْرَضُوا عَنْهُ
অতঃপর আল্লাহ তা'আলা তাদের গুণ বর্ণনা করছেন যে, তারা মন্দের
প্রতিদান মন্দ দ্বারা গ্রহণ করেননা, বরং ক্ষমা করে দেন। তাদের সাথে যারা মন্দ
ব্যবহার করে তাদের সাথে তারা উত্তম ব্যবহারই করে থাকেন। তাদের হালাল ও
পবিত্র জীবিকা হতে তারা আল্লাহর পথে খরচ করেন, নিজেদের সন্তানদেরকেও
লালন পালন করেন, আত্মীয় স্বজনদেরকে দান-খাইরাত করার ব্যাপারেও তারা
কার্পণ্য করেননা এবং বাজে ও অসার কার্যকলাপ হতে তারা দূরে থাকেন। যারা
অসার কার্যকলাপে লিপ্ত থাকে তাদের সাথে তারা বন্ধুত্ব করেননা। ওদের
মাজলিস হতে তারা দূরে থাকেন। অন্যত্র বলা হয়েছেঃ
وَإِذَا مَرُّوا بِاللَّغْوِ مَرُّوا كِرَامًا
এবং যখন তারা অসার ক্রিয়া-কলাপের সম্মুখীন হয় তখন স্বীয় মর্যাদার সাথে
তা পরিহার করে চলে। (সূরা ফুরকান, ২৫ : ৭২) এইরূপ লোকদের সাথে তারা