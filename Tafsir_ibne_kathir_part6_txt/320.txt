--- OCR Start ---
সূরা ২৬ : শু'আরা
৩২০
পারা ১৯
আড়ম্বর ও জাঁকজমকের সাথে বানী ইসরাঈলের লোকদেরকে আটক করার
উদ্দেশে রওয়ানা হয়ে গেল।
a a free فَأَتْبَعُوهُم مُّشْرِقِينَ. فَلَمَّا تَرَاءى الْجَمْعَانِ
তার দলবলসহ বানী ইসরাঈলের নিকট পৌঁছে যায়। কাফিরেরা মু'মিনদেরকে
এবং মু'মিনরা কাফিরদেরকে দেখতে পায়। হঠাৎ মূসার (আঃ) সঙ্গীদের মুখ
দিয়ে বেরিয়ে পড়ে ঃ
إِنَّا لَبُدْرَكُونَ হে মূসা! বলুন, এখন উপায় কি? আমরাতো ধরা পড়ে যাব।
সামনে রয়েছে লোহিত সাগর এবং পিছনে রয়েছে ফির'আউনের অসংখ্য সৈন্য।
অতএব আমাদের এখন উভয় সংকট! মূসা (আঃ) অত্যন্ত শান্ত মনে জবাব দিলেনঃ
رَبِّي سَيَهْدِيْنِ كَلَّا إِنَّ مَعِيَ
ভয়ের কোন কারণ নেই। তোমাদের উপর
কোন বিপদ আসতে পারেনা। আমি নিজের ইচ্ছায় তোমাদেরকে নিয়ে বের
হইনি, বরং আহকামুল হাকিমীন আল্লাহর নির্দেশক্রমে বের হয়েছি। তিনি কখনও
ওয়াদা খেলাফ করেননা। তাদের অগ্রভাগে ছিলেন হারূন (আঃ)! তাঁর সাথেই
ইউশা ইব্‌ন নূন ছিলেন এবং ফির'আউনের বংশের কোন একজন মু'মিন লোক
ছিল। আর মূসা (আঃ) তাঁর দলবলের শেষাংশে ছিলেন। ভয় ও পথ না পাওয়ার
কারণে বানী ইসরাঈলের সবাই হতবুদ্ধি হয়ে থমকে দাঁড়ায়। ইউশা ইব্‌ন নূন
অথবা ফির'আউন পরিবারের মু'মিন ব্যক্তি উদ্বেগের সাথে মূসাকে (আঃ) জিজ্ঞেস
করে : এই পথে চলারই কি আল্লাহর নির্দেশ ছিল? তিনি উত্তরে বলেন: হ্যাঁ।
ইতোমধ্যে ফির'আউনের সেনাবাহিনী তাদের একেবারে কাছেই এসে পড়ে।
তৎক্ষণাৎ মূসার (আঃ) নিকট আল্লাহর অহী আসে :
أَنِ اضْرِبُ بِعَصَاكَ الْبَحْرَ হে মূসা! তোমার লাঠি দ্বারা সমুদ্রে আঘাত কর,
তারপর আমার ক্ষমতার নিদর্শন দেখে নাও। মূসা (আঃ) তখন সমুদ্রে তাঁর লাঠি
দ্বারা আঘাত করলেন।
فَانْفَلَقَ فَكَانَ كُلُّ فِرْقٍ كَالطَّوْدِ الْعَظِيمِ ফলে তা বিভক্ত হয়ে প্রত্যেক ভাগ
বিশাল পর্বত সদৃশ হয়ে গেল। অনেক উঁচু পাহাড় পানির দুই দিকে প্রাচীরের সৃষ্টি
করেছিল। ইবন মাসউদ (রাঃ), ইব্‌ন আব্বাস (রাঃ), মুহাম্মাদ ইব্‌ন কা'ব (রহঃ),
যাহহাক (রহঃ), কাতাদাহ (রহঃ) এবং আরও অনেকে এরূপ ব্যাখ্যা করেছেন।
--- OCR End ---