সূরা ২৪ : নূর
১৮৮
পারা ১৮
তুমি কি তাদের প্রতি লক্ষ্য করনি যারা দাবী করে যে, তোমার প্রতি যা
অবতীর্ণ হয়েছে এবং তোমার পূর্বে যা অবতীর্ণ হয়েছিল তৎপ্রতি তারা বিশ্বাস
করে? অথচ তারা নিজেদের মুকাদ্দামা তাগুতের নিকট নিয়ে যেতে চায়, যদিও
তাদেরকে আদেশ করা হয়েছিল যেন তাকে অবিশ্বাস করে; পক্ষান্তরে শাইতান
তাদেরকে প্রতারিত করে পথভ্রষ্ট করতে চায়। আর যখন তাদেরকে বলা হয় যে,
আল্লাহ যা অবতীর্ণ করেছেন সেই দিকে এবং রাসূলের দিকে এসো তখন তুমি
মুনাফিকদেরকে দেখবে, তারা তোমা হতে মুখ ফিরিয়ে বিচ্ছিন্ন হচ্ছে। (সূরা
নিসা, ৪ : ৬০-৬১) ঘোষিত হচ্ছেঃ
$$ وَإِنْ يَكُن لَّهُمُ الْحَقُّ يَأْتُوا إِلَيْهِ مُذْعِنِينَ $$
তারা বিনীতভাবে রাসূল সাল্লাল্লাহু 'আলাইহি ওয়া সাল্লামের নিকট ছুটে আসে।
অর্থাৎ তারা যদি শারীয়াতের ফাইসালায় নিজেদের লাভ দেখতে পায় তাহলে
অতি আনন্দে রাসূল সাল্লাল্লাহু 'আলাইহি ওয়া সাল্লামের নিকট ছুটে আসে। আর
যদি জানতে পারে যে, শারয়ী ফাইসালা তাদের মনের চাহিদার উল্টা, পার্থিব
স্বার্থের পরিপন্থী, তাহলে তারা সত্যের দিকে ফিরেও তাকায়না। তখন তারা
রাসূল সাল্লাল্লাহু 'আলাইহি ওয়া সাল্লামকে বাদ দিয়ে অন্যের কাছে যায় যে
তাদের পক্ষে কথা বলবে। সুতরাং এইরূপ লোক পাকা কাফির। কেননা তাদের
মধ্যে তিন অবস্থার যে কোন একটি অবশ্যই রয়েছে। হয়ত তাদের অন্তরে
বেঈমানী বদ্ধমূল হয়ে গেছে, কিংবা তারা আল্লাহর দীনের সত্যতায় সন্দিহান
রয়েছে, অথবা তারা এই ভয় করে যে, না জানি আল্লাহ ও তাঁর রাসূল সাল্লাল্লাহু
'আলাইহি ওয়া সাল্লাম তাদের হক নষ্ট করেন এবং তাদের প্রতি যুগ্ম করেন।
এই তিনটাই কুফরীর অবস্থা। আল্লাহ তা'আলা তাদের প্রত্যেককেই জানেন।
তাদের অন্তরে যা রয়েছে তা তাঁর কাছে স্পষ্টভাবে প্রতীয়মান।
$$ بَلْ أُولَئِكَ هُمُ الظَّلِمُونَ $$ প্রকৃতপক্ষে এই লোকগুলোই পাপী ও অত্যাচারী ।
আল্লাহ ও তাঁর রাসূল সাল্লাল্লাহু 'আলাইহি ওয়া সাল্লাম তাদের ধারনা থেকে
সম্পূর্ণরূপে পবিত্র।
$$ إِنَّمَا كَانَ قَوْلَ الْمُؤْمِنِينَ إِذَا دُعُوا إِلَى اللهِ وَرَسُوْلِهِ لِيَحْكُمَ بَيْنَهُمْ أَنْ يَقُولُوا سَمِعْنَا وَأَطَعْنَا $$ এরপর সঠিক ও খাঁটি মু'মিনের গুণাগুণ বর্ণনা করা হচ্ছে যে,
তারা আল্লাহর কিতাব ও রাসূল সাল্লাল্লাহু 'আলাইহি ওয়া সাল্লামের সুন্নাত ছাড়া