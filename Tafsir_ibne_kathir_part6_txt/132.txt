সূরা ২৪ : নূর
১৩২
পারা ১৮
আয়াতটি اِذْ تَلَقَّوْنَهُ بِأَلْسِنَتِكُمْ এভাবে পাঠ করতেন। (ফাতহুল বারী ৮/৩৪০)
তার মতে, এখানে ঐ মিথ্যাবাদীর ঐ মিথ্যাকে বলা হয়েছে যাতে সে অনড়
থাকে। তবে প্রথমে যেভাবে আয়াত বর্ণনা করা হয়েছে ওটিই বেশির ভাগ লোক
অগ্রাধিকার দিয়েছেন এবং ওভাইে তারা পাঠ করে থাকেন। তবে মু'মিনদের
মাতা আয়িশা (রাঃ) দ্বিতীয় পদ্ধতিকেই পছন্দ করেছেন। মহান আল্লাহ বলেন :
تَقُولُونَ بِأَفْوَاهِكُمْ مَّا لَيْسَ لَكُمْ بِهِ عِلْمٌ وَ تَحْسَبُونَهُ هَيْنًا وَهُوَ عِنْدَ اللَّهِ
عَظِيمٌ তোমরা এমন বিষয় মুখে উচ্চারণ করছিলে যার কোন জ্ঞান তোমাদের
ছিলনা। তোমরা এ কথাটিকে হালকা মনে করেছিলে, কিন্তু আল্লাহর নিকট এটা
ছিল গুরুতর বিষয়। কোন মুসলিমের স্ত্রীর প্রতি এরূপ অপবাদ রচনা করা
গুরুতর অপরাধ। আর ইনি হলেন আল্লাহর রাসূল সাল্লাল্লাহু 'আলাইহি ওয়া
সাল্লামের পবিত্র স্ত্রী। তাহলে তার সম্পর্কে এই অপবাদ রচনা করা কত বড়
অপরাধ হতে পারে তা সহজেই অনুমেয়। অতঃপর আল্লাহ সুবহানাহু বলেন :
وَ هُوَ عِنْدَ اللَّهِ وَ تَحْسَبُونَهُ هَيِّنًا * وَ
عَظِيمٌ
এবং তোমরা একে তুচ্ছ গন্য
করেছিলে, যদিও আল্লাহর নিকট এটা ছিল গুরুতর বিষয়। অর্থাৎ তোমরা
বলাবলি করছিলে যে, তোমরা যা বলেছ তা এমন কিইবা গুরুতর বিষয়, এ রকম
কথাতো হাস্য কৌতুক হিসাবে বলা যেতেই পারে। সে যদি একজন সাধারণ
মহিলাও হত এবং এরূপ বদনাম রটানো হত তাহলে আল্লাহর কাছে তা সামান্য
বিষয় হতনা। আর এখানে যার ব্যাপারে বদনাম রটানো হয়েছে সেতো নাবীদের
নেতা মুহাম্মাদ সাল্লাল্লাহু 'আলাইহি ওয়া সাল্লামের সবচেয়ে প্রিয়তমা স্ত্রীর
ব্যাপারে করা হয়েছে। আল্লাহর কাছে এটা অতি জঘন্য ব্যাপার, যা তাকে অত্যন্ত
ক্রুদ্ধ ও রাগান্বিত করেছে। কোন নাবীর স্ত্রীর ব্যাপারেই এরূপ অপবাদ দিলে
তিনি এ অবস্থায় শাস্তি না দিয়ে পারতেননা ।
এ কারণেই মহান আল্লাহ বলেন : তোমরা এটাকে তুচ্ছ মনে করেছিলে,
কিন্তু আল্লাহ তা'আলার কাছে ছিল এটা গুরুতর বিষয়। সহীহ বুখারী ও সহীহ
মুসলিমে রয়েছে: কোন কোন সময় মানুষ আল্লাহ তা'আলার অসন্তুষ্টির কোন
কথা মুখে বলে ফেলে যার কোন গুরুত্ব তার কাছে থাকেনা। কিন্তু ঐ কারণে
সে জাহান্নামের এত নিম্ন স্তরে পৌঁছে যায় যত নিম্ন স্তরে আকাশ হতে যমীন
রয়েছে। এমন কি তার চেয়েও নিম্নস্তরে চলে যায়। (ফাতহুল বারী ১১/৩১৪,
মুসলিম ৪/২২৯০)