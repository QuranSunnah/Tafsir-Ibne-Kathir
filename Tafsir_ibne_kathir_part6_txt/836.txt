--- OCR Start ---
সূরা ৩৩ আহযাব
৮৩৬
পারা ২২
জানাযার সালাতে রাসূলুল্লাহ সাল্লাল্লাহু 'আলাইহি ওয়া সাল্লামের উপর দুরূদ
পড়তে হবে। সুন্নাত তরীকা এই যে, প্রথম তাকবীরে সূরা ফাতিহা পাঠ করতে
হবে, দ্বিতীয় তাকবীরে পড়তে হবে দুরূদ, তৃতীয় তাকবীরে মৃতের জন্য দু'আ
করতে হবে এবং চতুর্থ তাকবীরে পাঠ করতে হবে ঃ
اللَّهُمَّ لَا تَحْرِمْنَا أَجْرَهُ وَلَا تَفْتِنَا بَعْدَهُ
হে আল্লাহ! এর পুণ্য হতে আমাদেরকে বঞ্চিত করবেননা এবং এর পরে
আমাদেরকে ফিতনায় ফেলবেননা।
আশ শাফী (রহঃ) বর্ণনা করেন, নাবী সাল্লাল্লাহু 'আলাইহি ওয়া সাল্লামের
সাহাবীগণের এক ব্যক্তি আবূ উমামাহ ইব্‌ন সাহল ইব্‌ন হুনাইফকে (রহঃ) বলেন
: জানাযার সালাতের সুন্নাতী তরীকা হল : ইমাম তাকবীর পাঠ করে আস্তে আস্তে
সূরা ফাতিহা পাঠ করবেন। তারপর নাবী সাল্লাল্লাহু 'আলাইহি ওয়া সাল্লামের
উপর দুরূদ পাঠ করবেন। অতঃপর মৃতের জন্য আন্তরিকতার সাথে দু'আ
করবেন এবং এসব তাকবীরের পর কুরআন থেকে কোন কিছু পাঠ করবেননা।
তারপর চুপে চুপে সালাম ফিরাবেন। (নাসাঈ ৪/৭৫) সঠিক মতামত হচ্ছে এই
যে, সাহাবীগণের মধ্য থেকে যেহেতু এটি বর্ণিত হয়েছে তাই এটি মারফু
হাদীসের দাবীদার।
এটাই সাব্যস্ত হয়েছে যে, নাবী সাল্লাল্লাহু 'আলাইহি ওয়া সাল্লামের উপর
দুরূদ পাঠ করার পর অন্যান্য দু'আ পাঠ করে সালাত শেষ করতে হবে। উমার
ইবনুল খাত্তাব (রাঃ) বলেন : দু'আ আসমান ও যমীনের মাঝে আবদ্ধ থাকে যে
পর্যন্ত না তুমি তোমার নাবী সাল্লাল্লাহু 'আলাইহি ওয়া সাল্লামের উপর দুরূদ পাঠ
কর। (তিরমিযী ২/৬১০)
মুয়ায ইব্‌ন হারিস (রহঃ) আবূ কুবরাহ (রহঃ) হতে, তিনি সাঈদ ইব্‌ন
মুসাইয়িব (রহঃ) হতে, তিনি উমারের (রাঃ) বরাতেও অনুরূপ একটি হাদীস
বর্ণনা করেছেন। রাযীন ইব্‌ন মুআবিয়া (রাঃ) তাঁর কিতাবে মারফু'রূপে বর্ণনা
করেছেন যে, নাবী সাল্লাল্লাহু 'আলাইহি ওয়া সাল্লাম বলেছেন : দু'আ আসমান ও
যমীনের মাঝে আবদ্ধ থেকে যায় যে পর্যন্ত না আমার উপর দুরূদ পাঠ করা হয়।
তোমরা আমাকে অতিরিক্ত পানির পাত্রের মত বিবেচনা করনা। তোমরা দু'আর
প্রথমে, শেষে ও মধ্যে আমার উপর দুরূদ পাঠ করবে। (জামি' আল উসূল
৪/১৫৫) দু'আ কুনূতে দুরূদ পাঠের ব্যাপারে খুবই গুরুত্ব দেয়া হয়েছে।
--- OCR End ---