সূরা ৩৩ আহযাব
৭৮৯
পারা ২২
وَ تُخْفِي فِي نَفْسِكَ مَا اللَّهُ مُبْدِيْهِ وَ تَخْشَى النَّاسَ وَاللَّهُ أَحَقُّ أَنْ تَخْشُهُ
তুমি তোমার অন্তরে যা গোপন রেখেছ আল্লাহ তা প্রকাশ করে দিচ্ছেন; তুমি
লোকদেরকে ভয় করছিলে, অথচ আল্লাহকে ভয় করাই তোমার পক্ষে অধিকতর
সঙ্গত। আয়িশা (রাঃ) হতে বর্ণিত, তিনি বলেন: রাসূল সাল্লাল্লাহু 'আলাইহি ওয়া
সাল্লাম যদি তাঁর উপর অহীকৃত কিতাবুল্লাহর কোন আয়াত গোপন করতেন
তাহলে অবশ্যই
وَتُخْفِي فِي نَفْسِكَ مَا اللَّهُ مُبْدِيْهِ
...
করতেন। (তাবারী ২০/২৭৪)
فَلَمَّا قَضَى زَيْدٌ مِّنْهَا وَطَرًا زَوَّجْنُكَهَا অতঃপর যায়িদ যখন তার (যাইনাবের(
সাথে বিয়ের সম্পর্ক ছিন্ন করল তখন আমি তাকে তোমার সাথে পরিণয় সূত্রে
আবদ্ধ করলাম। অর্থাৎ যায়িদের (রাঃ) সাথে যখন যাইনাবের (রাঃ) বিবাহ
বিচ্ছেদ হয়ে গেল তখন রাসূল সাল্লাল্লাহু 'আলাইহি ওয়া সাল্লামের সাথে
যাইনাবের (রাঃ) বিয়ের বন্ধনে আবদ্ধ করলেন এবং ঐ বিয়ের অলী হন স্বয়ং
আল্লাহ সুবহানাহু ওয়া তা'আলা। তা এভাবে যে, তিনি অহীর মাধ্যমে জানিয়ে
দিলেন যে, রাসূল সাল্লাল্লাহু 'আলাইহি ওয়া সাল্লাম যেন যাইনাবকে (রাঃ) বিয়ে
করেন। কোন কাবীন, মোহর কিংবা সাক্ষী ছাড়াই ঐ বিয়ে হয়েছিল। আল্লাহ
তা'আলা যাঁর বিয়ের অলী তাঁর জন্য আর কিইবা দরকার হতে পারে।
মুসনাদ আহমাদে রয়েছে যে, যখন যাইনাবের (রাঃ) ইদ্দাত পূর্ণ হয়ে গেল
তখন রাসূলুল্লাহ সাল্লাল্লাহু 'আলাইহি ওয়া সাল্লাম যায়িদ ইবন হারিসাকে (রাঃ)
বললেন : তুমি যাও এবং তাকে আমার বিবাহের প্রস্তাব পৌঁছে দাও। যায়িদ
(রাঃ) গেলেন। ঐ সময় যাইনাব (রাঃ) আটা মাখছিলেন। যায়িদের (রাঃ) উপর
তার শ্রেষ্ঠত্ব ও মর্যাদা এমনভাবে ছেয়ে গেল যে, সামনে থেকে তার সাথে কথা
বলতে পারলেননা। বরং তিনি মুখ ফিরিয়ে বসে পড়লেন এবং রাসূলুল্লাহ
সাল্লাল্লাহু 'আলাইহি ওয়া সাল্লামের প্রস্তাব শুনিয়ে দিলেন। যাইনাব (রাঃ) তখন
তাকে বললেন : থামুন, আমি আল্লাহ তা'আলার নিকট সালাত আদায়
(ইসতিখারা দ্বারা শুভাশুভ বিচার) করে নিই। অতঃপর তিনি দাঁড়িয়ে সালাত
আদায় করতে শুরু করলেন। আর এদিকে রাসূলুল্লাহ সাল্লাল্লাহু 'আলাইহি ওয়া
সাল্লামের উপর অহী অবতীর্ণ হল এবং তাঁকে বলা হলঃ
وَطَرًا زَوَّجْنُكَهَا আমি তাকে তোমার সাথে বিবাহসূত্রে আবদ্ধ করলাম।
সুতরাং নাবী সাল্লাল্লাহু 'আলাইহি ওয়া সাল্লাম কোন খবর না দিয়ে তার কক্ষে