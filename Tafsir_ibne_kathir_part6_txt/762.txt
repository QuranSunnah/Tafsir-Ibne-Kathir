--- OCR Start ---
সূরা ৩৩ আহযাব
৭৬২
পারা ২১
অনেক দিন অতিবাহিত হওয়ার পর ইয়াহুদীদের অবস্থা খুবই খারাপ হয়ে
উঠল। তারা সা'দ ইব্‌ন মুআযকে (রাঃ) নিজেদের সালিশ বা মীমাংসাকারী
নির্ধারণ করল। কারণ তিনি আউস গোত্রের সর্দার ছিলেন এবং জাহিলিয়াতের
যামানায় বানু কুরাইযা ও আউস গোত্রের মধ্যে যুগ-যুগ ধরে বন্ধুত্ব ও মিত্রতা চলে
আসছিল। তাদের ধারণা ছিল যে, সা'দ (রাঃ) তাদের প্রতি সহানুভূতি প্রদর্শন
করবেন, যেমন আবদুল্লাহর ইবন উবাই ইব্‌ন সালূল বানু কাইনুকা গোত্রকে
ছাড়িয়ে নিয়েছিল। তারা জানতনা যে, খন্দকের যুদ্ধের সময় সা'দের (রাঃ) দেহে
একটি তীর বিদ্ধ হয়েছিল, যার কারণে সেখান হতে রক্ত প্রবাহিত হচ্ছিল।
রাসূলুল্লাহ সাল্লাল্লাহু 'আলাইহি ওয়া সাল্লাম তার ক্ষতস্থানে দাগ লাগিয়েছিলেন
এবং মাসজিদের পাশে একটি তাঁবুতে তার থাকার ব্যবস্থা করেছিলেন যাতে
তাকে দেখতে যাওয়ার সুবিধা হয়। সা'দ (রাঃ) দু'আ করেছিলেন : হে আমার
রাব্ব। যদি আরও কোন যুদ্ধ আপনার নাবী সাল্লাল্লাহু 'আলাইহি ওয়া সাল্লামের
উপর থেকে থাকে যেমন কাফির মুশরিকরা আপনার নাবী সাল্লাল্লাহু 'আলাইহি
ওয়া সাল্লামের উপর আক্রমণ চালিয়েছে, তাহলে আমাকে জীবিত রাখুন যেন
আমি তার সাথে যুদ্ধে অংশগ্রহণ করতে পারি। আর যদি কোন যুদ্ধ অবশিষ্ট না
থেকে থাকে তাহলে আমার ক্ষতস্থান হতে রক্ত প্রবাহিত হতে থাকুক। কিন্তু হে
আমার রাব্ব! যে পর্যন্ত আমি বানু কুরাইযা গোত্রের বিদ্রোহের পূর্ণ শাস্তি দেখে
আমার চক্ষুদ্বয় ঠাণ্ডা করতে না পারি সেই পর্যন্ত আমার মৃত্যুকে বিলম্বিত করুন।
সা'দের (রাঃ) প্রার্থনা কবুল হওয়ার দৃশ দেখে বিস্মিত হতে হয়। তিনি এদিকে
প্রার্থনা করছেন, আর ওদিকে বানু কুরাইযা গোত্র নিজেরাই প্রস্তাব পাঠালো যে,
সা'দ (রাঃ) তাদের যে মীমাংসা করবেন তা তারা মেনে নিবে। রাসূলুল্লাহ
সাল্লাল্লাহু 'আলাইহি ওয়া সাল্লাম সা'দের (রাঃ) নিকট সংবাদ পাঠালেন যে, তিনি
যেন এসে তাদেরকে তার ফাইসালা শুনিয়ে দেন।
সা'দকে (রাঃ) গাধার উপর সওয়ার করিয়ে নিয়ে আসা হল। আউস গোত্রের
সমস্ত লোক তাকে জড়িয়ে ধরে বলল : দেখুন, বানু কুরাইযা গোত্র আপনারই
লোক। তারা আপনার উপর ভরসা করেছে। তারা আপনার কাওমের সুখ-দুঃখের
সঙ্গী। সুতরাং আপনি তাদের উপর দয়া করুন এবং তাদের সাথে নম্র ব্যবহার
করুন! সা'দ (রাঃ) নীরব ছিলেন। তাদের কথার কোন জবাব তিনি দিচ্ছিলেননা।
তারা তাকে উত্তর দেয়ার জন্য পীড়াপীড়ি করতে লাগল এবং তাঁর পিছন
ছাড়লনা। অবশেষে তিনি বললেন : ঐ সময় এসে গেছে, সা'দ এটা প্রমাণ
করতে চায় যে, আল্লাহর পথে কোন তিরস্কারকারীর তিরস্কারের তিনি কোন
পরওয়া করবেননা। তার এ কথা শোনা মাত্রই ঐ লোকগুলো হতাশ হয়ে পড়ল
--- OCR End ---