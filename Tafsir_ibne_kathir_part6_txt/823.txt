--- OCR Start ---
সূরা ৩৩ আহযাব
৮২৩
পারা ২২
আনাস ইবন মালিক (রাঃ) হতে বর্ণিত, তিনি বলেন যে, যখন রাসূলুল্লাহ
সাল্লাল্লাহু 'আলাইহি ওয়া সাল্লাম যাইনাব বিন্ত জাহাশকে (রাঃ) বিয়ে করেন
তখন তিনি জনগণকে ওলীমার দা'ওয়াত করেন। তারা খাওয়া-দাওয়া শেষ করে
গল্প-গুজবে মেতে উঠে। রাসূলুল্লাহ সাল্লাল্লাহু 'আলাইহি ওয়া সাল্লাম চাচ্ছিলেন
যে, তারা উঠে চলে যাক। কিন্তু তখনও তারা উঠলেননা। তা দেখে তিনি নিজেই
উঠে গেলেন এবং কিছু লোক তাঁর সাথে সাথে উঠে চলে গেল। কিন্তু এর পরেও
তিনজন লোক বসে থাকল। রাসূলুল্লাহ সাল্লাল্লাহু 'আলাইহি ওয়া সাল্লাম বাড়ীতে
প্রবেশ করতে চাচ্ছিলেন। কিন্তু দেখেন যে, তখনও লোকগুলো বসেই আছে।
এরপর তারা উঠে চলে গেল। বর্ণনাকারী আনাস (রাঃ) বলেনঃ আমি তখন এসে
নাবী সাল্লাল্লাহু 'আলাইহি ওয়া সাল্লামকে খবর দিলাম যে, লোকগুলো চলে
গেছে। তখন তিনি এসে বাড়ীর মধ্যে প্রবেশ করলেন। আমিও তাঁর সাথে যেতে
লাগলাম। কিন্তু তিনি আমার ও তাঁর মাঝে পর্দা ফেলে দিলেন। তখন আল্লাহ
তা'আলা يَأَيُّهَا الَّذِينَ آمَنُوا لَا تَدْخُلُوا এ আয়াতটি অবতীর্ণ করেন। (ফাতহুল
বারী ৮/৩৮৭, ১১/২৪, মুসলিম ২/১০৫০, নাসাঈ ৬/৪৩৫)
আনাস (রাঃ) হতেই অন্য বর্ণনায় বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম যাইনাব (রাঃ) এবং তাঁর বিয়ের অনুষ্ঠানে জনগণকে রুটি
ও গোশ্ খেতে দিয়েছিলেন। আনাসকে (রাঃ) তিনি লোকদেরকে ডাকতে
পাঠিয়েছিলেন। এক এক দল আসছিল এবং খাবার খেয়ে চলে যাচ্ছিল। এভাবে
একদল আসছিল ও খেয়ে চলে যাচ্ছিল। যখন আর কেহকেও ডাকতে বাকী
থাকলনা তখন তিনি রাসূলুল্লাহ সাল্লাল্লাহু 'আলাইহি ওয়া সাল্লামকে এ খবর
দিলেন। তখন রাসূলুল্লাহ সাল্লাল্লাহু 'আলাইহি ওয়া সাল্লাম তাঁকে দস্তরখান উঠিয়ে
নিতে বললেন। পানাহার শেষ করে সবাই চলে গিয়েছিল। শুধুমাত্র তিনজন লোক
পানাহার শেষ করার পরেও বসে বসে গল্প করছিল। তখন রাসূলুল্লাহ সাল্লাল্লাহু
'আলাইহি ওয়া সাল্লাম বেরিয়ে গিয়ে আয়িশার (রাঃ) কক্ষে গেলেন। অতঃপর
বললেন : হে আহলে বাইত! তোমাদের উপর শান্তি, আল্লাহর রাহমাত ও তাঁর
বারাকাত বর্ষিত হোক! উত্তরে আয়িশা (রাঃ) বললেন : আপনার উপরও শান্তি ও
আল্লাহর রাহমাত বর্ষিত হোক। হে আল্লাহর রাসূল সাল্লাল্লাহু 'আলাইহি ওয়া
সাল্লাম! আপনি আপনার (নব-পরিণিতা) স্ত্রীকে কেমন পেয়েছেন? আপনাকে
আল্লাহ বারাকাত দান করুন! এভাবে তিনি তাঁর সমস্ত স্ত্রীর নিকট গেলেন এবং
সবারই সাথে একই কথা-বার্তা হল। অতঃপর ফিরে এসে দেখলেন যে, ঐ তিন
--- OCR End ---