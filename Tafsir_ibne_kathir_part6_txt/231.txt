সূরা ২৫ : ফুরকান
২৩১
পারা ১৮
১৬। সেখানে তারা যা কামনা করবে তা'ই পাবে এবং তারা
স্থায়ী হবে। এই প্রতিশ্রুতি পূরণ তোমার রবেরই দায়িত্ব।
لَهُمْ فِيْهَا مَا يَشَاءُونَ٠١۶ خُلِدِينَ كَانَ عَلَى رَبِّكَ وَعْدًا مَّسْئُولًا
জাহান্নামের আগুন, নাকি জান্নাত উত্তম
পূর্ববর্তী আয়াতসমূহে ঐ দুষ্ট ও পাপীদের বর্ণনা দেয়া হয়েছে যাদেরকে
অত্যন্ত লাঞ্ছিত অবস্থায় উল্টামুখে জাহান্নামের দিকে টেনে নিয়ে যাওয়া হবে এবং
মাথার ভরে জাহান্নামে প্রবেশ করানো হবে। ঐ সময় তারা শৃংখলিত থাকবে।
তারা থাকবে অত্যন্ত সংকীর্ণ স্থানে, যেখান থেকে না তারা ছুটতে পারবে, না
নড়তে পারবে, আর না পালাতে পারবে। আল্লাহ তা'আলা বলেন : হে মুহাম্মাদ!
তুমি কাফির ও মুশরিকদেরকে জিজ্ঞেস কর : এটাই কি শ্রেয়, নাকি স্থায়ী জান্নাত
শ্রেয়, যার প্রতিশ্রুতি মুত্তাকীদেরকে দেয়া হয়েছে? অর্থাৎ দুনিয়ায় যারা পাপ কাজ
হতে বেঁচে থেকেছে এবং আল্লাহর ভয় অন্তরে রেখেছে, আজ তারা ওর বিনিময়ে
প্রকৃত বাসস্থানে পৌঁছে গেছে, অর্থাৎ জান্নাতে। لَهُمْ فِيْهَا مَا يَشَاءُوْنَ সেখানে
রয়েছে তাদের চাহিদা মত নি'আমাতরাজি, চিরস্থায়ী ভোগ্যবস্তু এবং এমন
আনন্দের জিনিস যা কখনও শেষ হবার নয়। এগুলি চোখে দেখাতো দূরের কথা,
কেহ কখনও কল্পনাও করতে পারেনা। এগুলি কমে যাবার, খারাপ হওয়ার, ভেঙ্গে
যাওয়ার এবং শেষ হয়ে যাওয়ার কোনই আশংকা নেই। তারা সেখান হতে
কখনও বহিষ্কৃত হবেনা। তারা সেখানে চিরন্তন উত্তম জীবন, সীমাহীন রাহমাত
এবং চিরস্থায়ী সম্পদ লাভ করবে। এ সব হল রবের ইহসান ও ইনআম, যা তারা
লাভ করেছে এবং যেগুলি তাদের প্রাপ্য ছিল।
كَانَ عَلَى رَبِّكَ وَعْدًا مَّسْئُولًا এটা হচ্ছে আল্লাহ তা'আলার প্রতিশ্রুতি যা
তিনি নিজ দায়িত্বে গ্রহণ করেছেন। এটা পূর্ণ হবেই। এটা পূর্ণ না হওয়া অসম্ভব
এবং এতে ভুল হওয়াও সম্ভব নয়।
এখানে প্রথমে জাহান্নামীদের বর্ণনা দেয়া হয়েছে। অতঃপর প্রার্থনার পরে
জান্নাতীদের সম্পর্কে আলোচনা করা হয়েছে। সূরা সাফফাতে জান্নাতীদের