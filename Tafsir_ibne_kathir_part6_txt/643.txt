--- OCR Start ---
সূরা ৩০ : রূম
৬৪৩
পারা ২১
দলে দলে বিভক্ত হওয়া বনাম একই দলভুক্ত থাকা
مِنَ الَّذِينَ فَرَّقُوْا دِينَهُمْ وَكَانُوا شِيَعًا كُلُّ : 2009 IRAN GIER
حِزْبٍ بِمَا لَدَيْهِمْ فَرِحُوْنَ তোমরা ঐ মুশরিকদের অন্তর্ভুক্ত হয়োনা যারা নিজেদের
দীনকে বদল করে দিয়েছে। তারা কোন কোন কথা মেনে নিয়েছে এবং কোন
কোন কথা অস্বীকার করেছে।
فَرَّقُوا এর দ্বিতীয় পঠন فَارِثُوا রয়েছে। অর্থাৎ তারা দীনকে অবহেলা করছে
এবং ছেড়ে দিয়েছে। যেমন ইয়াহুদী, নাসারা, মাজুসী, অগ্নিপূজক, মূর্তিপূজক ও
অন্যান্য বাতিল পন্থীরা কার্যতঃ তাদের দীনকে ছেড়ে দিয়েছে। যেমন অন্য
জায়গায় রয়েছেঃ
إِنَّ الَّذِينَ فَرَّقُوا دِينَهُمْ وَ كَانُوا شِيَعًا لَسْتَ مِنْهُمْ فِي شَيْءٍ إِنَّمَا
أَمْرُهُمْ إِلَى اللَّهِ
নিশ্চয়ই যারা নিজেদের দীনের মধ্যে নানা মতবাদ সৃষ্টি করে ওকে খন্ড বিখন্ড
করেছে এবং বিভিন্ন দলে উপদলে বিভক্ত হয়ে পড়েছে, তাদের সাথে কোন
ব্যাপারে তোমার কোন দায়িত্ব নেই, তাদের বিষয়টি নিশ্চয়ই আল্লাহর নিকট
সমর্পিত। (সূরা আন'আম, ৬ : ১৫৯)
উম্মাতে মুহাম্মাদী সাল্লাল্লাহু 'আলাইহি ওয়া সাল্লামের পূর্বে যারা বিভিন্ন দলে
বিভক্ত হয়ে পড়েছিল তারা সবাই বাতিল দীনকে ধারণ করে নিয়েছিল। প্রত্যেক
দলই দাবী করত যে, তারা সত্য দীনের উপর রয়েছে এবং অন্যান্য সব দলই বিপথে
আছে। আসলে হক বা সত্য তাদের সব দল হতেই লোপ পেয়েছে। এই উম্মাতের
মধ্যেও বিভিন্ন দল সৃষ্টি হয়েছে। কিন্তু এগুলির মধ্যে একটি দল সত্যের উপর রয়েছে
এবং অন্যান্য সব দলই বিভ্রান্ত। এই সত্যপন্থী দলটি হল আহলে সুন্নাত ওয়াল
জামাআত, যারা আল্লাহর কিতাব ও সুন্নাতে রাসূল সাল্লাল্লাহু 'আলাইহি ওয়া
সাল্লামকে মযবৃতভাবে ধারণ করে রয়েছে, যার উপর সাহাবায়ে কিরাম, তাবেঈন ও
মুসলিম ইমামগণ ছিলেন। পূর্বযুগেও এবং এখনও। যেমন মুসতাদরাক হাকিমে
রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লামকে মুক্তিপ্রাপ্ত দলটি সম্পর্কে
জিজ্ঞেস করা হলে তিনি উত্তরে বলেন : মুক্তিপ্রাপ্ত দল ঐটি যারা ওরই অনুসরণ
করবে যার উপর আজ আমি ও আমার সাহাবীগণ রয়েছি। (হাকিম ১/১২৯)
--- OCR End ---