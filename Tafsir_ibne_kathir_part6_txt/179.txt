সূরা ২৪ : নূর
১৭৯
পারা ১৮
প্রথমটি হচ্ছে ঐ কাফিরদের দৃষ্টান্ত যারা অন্যদেরকেও কুফরীর দিকে আহ্বান করে
এবং মনে করে যে, তারা হিদায়াতের উপরই প্রতিষ্ঠিত রয়েছে। কিন্তু ওটা শুধু তাদের
কল্পনা মাত্র। তাদের দৃষ্টান্ত হল এরূপ যেমন কোন পিপাসার্ত লোক মরুভূমিতে দূর
থেকে চকচকে বালু দেখতে পায় এবং ওকে পানির তরঙ্গ মনে করে বসে।
نِیْعَة শব্দের অর্থ হল জনশূন্য প্রশস্ত ও বিস্তীর্ণ মরুভূমি। এরূপ মরুভূমিতেই
মরীচিকা দৃষ্টিগোচর হয়ে থাকে। দেখে মনে হয় যেন পানির প্রবাহ তরঙ্গায়িত
হচ্ছে। বিভিন্ন রকমের মরীচিকা রয়েছে। এক ধরণের মরীচিকা দেখতে পাওয়া যায়
দুপুরের পর পর এবং আর এক ধরণের মরীচিকা দেখতে পাওয়া যায় ভোর বেলা ।
দেখে মনে হয় যেন ওখানে পানি রয়েছে। মরুভূমির উপর দিয়ে চলতে চলতে
যখন কোন লোক পিপাসায় কাতর হয়ে ছটফট করে এবং ওষ্ঠাগত প্রাণ হয়ে যায়,
আর উদ্ভ্রান্তের মত পানির খোঁজ করতে থাকে, তখন সে ওটাকে পানি মনে করে
সেখানে পৌঁছে যায়। কিন্তু গিয়ে দেখে যে, لَمْ يَجِدُهُ شَيْئًا সেখানে এক ফোঁটা
পানিরও নাম-নিশানা নেই। তদ্রূপ এই কাফিরেরাও মনে করে নিয়েছে যে, তারা
খুব ভাল কাজই করছে এবং উত্তম প্রতিদান পাবে। কিন্তু কিয়ামাতের দিন তারা
দেখতে পাবে যে, তাদের কাছে একটু সাওয়াবও নেই। হয়ত তাদের সাওয়াব
তাদের বদ নিয়াতের কারণে নষ্ট হয়ে গেছে অথবা শারীয়াত মোতাবেক না হওয়ার
কারণে নষ্ট হয়ে গেছে। যেমন আল্লাহ তা'আলা বলেনঃ
وَقَدِمْنَا إِلَى مَا عَمِلُوا مِنْ عَمَلٍ فَجَعَلْتُهُ هَبَاءٌ مَّنْثُورًا
আমি তাদের কৃতকর্মগুলি বিবেচনা করব, অতঃপর সেগুলিকে বিক্ষিপ্ত
ধূলিকণায় পরিণত করব। (সূরা ফুরকান, ২৫ ঃ ২৩)
,o spell وَوَجَدَ اللهَ عِنْدَةً فَوَقْهُ حِسَابَهُ وَ اللَّهُ سَرِيعُ الْحِسَابِ
সেখানে পৌঁছার পূর্বেই তারা জাহান্নামীদের তালিকাভুক্ত হয়ে গেছে। সুতরাং
সেখানে তারা হয়ে গেছে সম্পূর্ণ শূন্য হস্ত। হিসাব গ্রহণের সময় স্বয়ং মহিমান্বিত
ও প্রবল পরাক্রান্ত আল্লাহ সেখানে বিদ্যমান থাকবেন। তিনি এক এক করে
প্রত্যেকটি আমলের হিসাব গ্রহণ করবেন এবং ঐ কাফিরদের একটি আমলও
সাওয়াবের যোগ্য রূপে পাওয়া যাবেনা। উবাই ইব্‌ন কা'ব (রাঃ), ইব্‌ন আব্বাস
(রাঃ), মুজাহিদ (রহঃ), কাতাদাহ (রহঃ) এবং অন্যান্যরা এরূপ মতামত ব্যক্ত
করেছেন। (তাবারী ১৯/১৯৬)