--- OCR Start ---
সূরা ৩০ : রূম
৭। তারা পার্থিব জীবনের
নাশিক দিক সম্বন্ধে অবগত,
আর আখিরাত সম্বন্ধে তারা
গাফিল।
৬১৩
পারা ২১
. يَعْلَمُونَ ظَاهِرًا مِّنَ الْحَيُوةِ 1996
الدُّنْيَا وَ هُمْ عَنِ الْآخِرَةِ هُمُ
غُفِلُونَ
রোম সাম্রাজ্যের পতনের ব্যাপারে ভবিষ্যদ্বাণী
এই আয়াতগুলি ঐ সময় অবতীর্ণ হয় যখন পারস্য সম্রাট সা'বূর সিরিয়া রাজ্য
ও আরাব উপদ্বীপের আশে পাশের শহরগুলির উপর বিজয় লাভ করে এবং রোম
সম্রাট হিরাক্লিয়াস পরাজিত হয়ে কনস্টান্টিনোপলে অবরুদ্ধ হন। দীর্ঘদিন ধরে
অবরোধ চলতে থাকে। পরিশেষে পরিবর্তন হয় এবং হিরাক্লিয়াসের বিজয় লাভ
হয়। বিস্তারিত বর্ণনা সামনে আসছে।
غُلِبَتِ الرُّومُ فِي أَدْنَى الْأَرْضِ
এই আয়াতের ব্যাপারে ইব্‌ন আব্বাস (রাঃ) হতে বর্ণিত আছে যে,
রোমকদেরকে পরাজয়ের উপর পরাজয় বরণ করতে হয় এবং অতঃপর তারা
বিজয় লাভ করে। রোমদের পরাজয়ে মুশরিকরা খুবই আনন্দিত হয়। কেননা
তাদের মত পারস্যবাসীরাও ছিল মূর্তিপূজক। আর মুসলিমরা কামনা করত যে,
রোমকরা যেন পারসিকদের উপর বিজয় লাভ করে। কেননা কমপক্ষে তারা আহলে
কিতাবতো ছিল। রোমানরা যে আহলে কিতাব এ কথা আবূ বাকর (রাঃ) রাসূলুল্লাহ
সাল্লাল্লাহু 'আলাইহি ওয়া সাল্লামের নিকট বর্ণনা করলে রাসূলুল্লাহ সাল্লাল্লাহু
'আলাইহি ওয়া সাল্লাম বলেন: রোমকরা সত্বরই বিজয় লাভ করবে। আবূ বাকর
(রাঃ) এ খবর মুশরিকদের নিকট পৌঁছালে তারা বলে : আসুন, একটি সময়কাল
নির্ধারণ করি। যদি এই সময়ের মধ্যে রোমকরা বিজয় লাভ না করে তাহলে
আপনারা আমাদেরকে এত এত দিবেন। আর যদি আপনাদের কথা সত্যে পরিণত
হয় তাহলে আমরা আপনাদেরকে এত এত দিব। সুতরাং পাঁচ বছরের মেয়াদ
নির্ধারিত হল। এই মেয়াদও পূর্ণ হয়ে গেল, কিন্তু রোমকরা বিজয় লাভে সমর্থ
হলনা। আবূ বাকর (রাঃ) নাবী সাল্লাল্লাহু 'আলাইহি ওয়া সাল্লামের কাছে এ খবরও
পৌঁছে দিলেন। তিনি বললেনঃ দশ বছরের মেয়াদ কেন নির্ধারণ করেননি?
--- OCR End ---