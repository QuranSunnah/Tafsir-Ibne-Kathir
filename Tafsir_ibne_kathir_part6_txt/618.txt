সূরা ৩০ : রূম
৬১৮
পারা ২১
যাকে খুশী বাদশাহ নির্বাচিত করবে। তার প্রজাবর্গ উত্তরে বলল: আমাদের
বাদশাহতো আপনিই, দশ বছর যাবতও যদি আপনি ফিরে না আসেন তাহলেও
আপনিই আমাদের বাদশাহ থাকবেন।
প্রাণ নিয়ে বাজি ধরে এরূপ অল্প সংখ্যক সৈন্য নিয়ে তিনি রওয়ানা হন। তিনি
যখন কনস্টান্টিনোপল ত্যাগ করেন তখন ছোট্ট একটি পদাতিক বাহিনী তার
সাথে নেন। কনস্টান্টিনোপলের বাইরে কিসরা তার সেনাবাহিনী নিয়ে সিজারের
আশায় অপেক্ষা করতে থাকে যে, কখন তিনি কিসরার জন্য ধন-রত্ন সংগ্রহ করে
ফিরে আসবেন। আর ওদিকে সিজার তার ছোট্ট বাহিনী নিয়ে কিসরার এলাকা
পারস্যে গিয়ে পৌঁছেন। সেখানে তখন খুব কম সংখ্যক সৈন্যই অবস্থান করছিল,
যেহেতু সবাই কিসরার সাথে যুদ্ধে চলে গিয়েছিল। সেখানে পৌঁছে সিজার যুদ্ধ
করতে সক্ষম এমন নবীন/যুবকদের হত্যা করলেন এবং এভাবে হত্যা করতে
করতে তিনি মাদায়িন পৌঁছেন। ঐ স্থানই ছিল কিসরার ক্ষমতার উৎস/কেন্দ্র।
সেখানে কিসরার সিংহাসন অবস্থিত ছিল। সেখানকার রক্ষীবাহিনীর উপর তিনি
জয়লাভ করলেন এবং ঐ শহরের সবাইকে হত্যা করেন এবং ওখানকার সমস্ত
ধন-সম্পদ হস্তগত করেন। সেখানের সমস্ত মহিলাকে বন্দী করেন এবং
যুদ্ধোপযোগী লোকদেরকে হত্যা করেন। কিসরার ছেলেকে জীবন্ত বন্দী করলেন।
কিসরার অন্দরবাসিনী মহিলাদেরকেও পাকড়াও করলেন। তার ছেলের মাথা মুণ্ডন
করে গাধায় চড়িয়ে মহিলাদেরসহ অবমাননাকর অবস্থায় কিসরার কাছে পাঠিয়ে
দিলেন। তিনি তাকে লিখে পাঠালেন : তুমি আমার কাছে যা চেয়েছিলে তা এখন
গ্রহণ কর। তখনও কিসরা কনষ্টান্টিনোপল অবরোধ করেই ছিল ও সিজারের
ফিরে আসার অপেক্ষায় ছিল। এ সময় তার পরিবারবর্গ ও অন্যান্য লোকদেরকে
অত্যন্ত অপমানজনক অবস্থায় দেখতে পেয়ে সে অত্যন্ত ক্রোধান্বিত হল ও
কঠিনভাবে আক্রমণ করার ইচ্ছা করল। তখন সে যাইহুন নদীর দিকে অগ্রসর
হল। কেননা এটাই ছিল কুসতুনতুনিয়া যাবার পথ। এ পথে সিজার বাহিনীকে
বাধা দেয়াই ছিল তার উদ্দেশ্য। সিজার এটা জানতে পেরে পূর্বেই বড় রকমের
কৌশল অবলম্বন করলেন। তিনি তাঁর কিছু সংখ্যক সৈন্যকে নদীর মোহনায়
মোতায়েন করেন এবং বাকীদের নিয়ে নদীর উপরের দিকে চলে যান। প্রায় এক
দিন এক রাত চলার পর তিনি নিজের সাথে যে খড়কুটা, জন্তুর গোবর ইত্যাদি
এনেছিলেন সবই পানিতে ভাসিয়ে দিলেন। এগুলি ভাসতে ভাসতে কিসরার
সেনাবাহিনীর সম্মুখ দিয়ে চলতে লাগল। তখন তারা মনে করল যে, সিজার
ওখান থেকে চলে গেছেন। কারণ, সে বুঝেছিল যে, ওগুলো সিজারের পশুর