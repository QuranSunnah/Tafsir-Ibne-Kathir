সূরা ২৫ : ফুরকান
২৭৫
পারা ১৯
পক্ষ থেকে বানিয়ে বলেননি। বরং তিনি যা কিছু বলতেন তা আল্লাহর পক্ষ হতে
আদিষ্ট হয়েই বলতেন। তিনি আল্লাহ তা'আলার যে গুণাবলীর বর্ণনা দিয়েছেন
সেগুলির সবই সত্য। তিনি যা কিছু সংবাদ দিয়েছেন তার সবই সঠিক। প্রকৃত ও
সত্য ইমাম তিনিই। সমস্ত বিবাদের মীমাংসা তাঁরই নির্দেশক্রমে করা হবে। যে
তাঁর কথা বলে সে সত্যবাদী। আর যে তাঁর বিপরীত কথা বলে সে মিথ্যাবাদী
এবং তার কথা প্রত্যাখ্যাত হবে, তা সে যে কেহই হোক না কেন। আল্লাহর
ফরমান অবশ্যই পালনীয়। মহান আল্লাহ বলেনঃ
$$فَإِنْ تَنَازَعْتُمْ فِي شَيْءٍ فَرُدُّوهُ إِلَى اللَّهِ وَالرَّسُوْلِ$$
অতঃপর যদি তোমাদের মধ্যে কোন বিষয়ে কোন মতবিরোধ হয় তাহলে
আল্লাহ ও রাসূলের দিকে প্রত্যাবর্তিত হও। (সূরা নিসা, ৪ : ৫৯) অন্যত্র রয়েছেঃ
$$وَ مَا اخْتَلَفْتُمْ فِيْهِ مِنْ شَيْءٍ فَحُكْبُةٌ إِلَى اللَّهِ$$
তোমরা যে বিষয়েই মতভেদ করনা কেন, ওর মীমাংসাতো আল্লাহরই নিকট ।
(সূরা শূরা, ৪২: ১০) অন্য এক জায়গায় বলেন :
$$وَتَمَّتْ كَلِمَتُ رَبِّكَ صِدْقًا وَ عَدْلًا$$
তোমার রবের বাণী সত্যতা ও ইনসাফের দিক দিয়ে পরিপূর্ণ। (সূরা
আন'আম, ৬ : ১১৫) অর্থাৎ তিনি সত্য বলেছেন এবং তাঁর আদেশ ও নিষেধ
ন্যায়ানুগ ও সঠিক। আল্লাহ তা'আলা বলেন : $$فَسْلُ بِهِ خَبِيرًا$$ তাঁর সম্বন্ধে যে
অবগত আছে তাকে জিজ্ঞেস করে দেখ।
মূর্তি পূজকদের আচরণের প্রতি নিন্দা জ্ঞাপন
মুশরিকরা আল্লাহ ছাড়া অন্যদেরকে সাজদাহ করত। তাদেরকে যখন
'রাহমান'কে সাজদাহ করার কথা বলা হত তখন তারা বলত : আমরা রাহমানকে
চিনিনা। আল্লাহর নাম যে 'রাহমান' এটা তারা অস্বীকার করত। হুদাইবিয়ার
সন্ধির সময় যখন রাসূলুল্লাহ সাল্লাল্লাহু 'আলাইহি ওয়া সাল্লাম সন্ধি চুক্তির
লেখককে 'বিসমিল্লাহির রাহমানির রাহীম' লিখতে বলেন তখন মুশরিকরা বলে
ওঠে : “আমরা রাহমানকে চিনিনা এবং রাহীমকেও না। বরং আমাদের মধ্যে
প্রচলিত নিয়ম অনুযায়ী 'বিইসমিকা আল্লাহুম্মা' লিখুন। (আহমাদ ৩/২৬৮,
মুসলিম ১৭৮৪) তাদের এই কথার উত্তরে আল্লাহ তা'আলা নিম্নলিখিত আয়াত
অবতীর্ণ করেন :