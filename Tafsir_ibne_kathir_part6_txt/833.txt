--- OCR Start ---
সূরা ৩৩ আহযাব
৮৩৩
পারা ২২
রাসূলের (সাঃ) প্রতি দুরূদ পাঠানোর ফাযীলাত
উবাই ইব্‌ন কা'ব (রাঃ) হতে বর্ণিত আছে যে, যখন রাতের এক তৃতীয়াংশ
সময় অতিবাহিত হত তখন রাসূলুল্লাহ সাল্লাল্লাহু 'আলাইহি ওয়া সাল্লাম ঘুম থেকে
উঠতেন ও বলতেন : হে লোকসকল! আল্লাহকে স্মরণ কর, আল্লাহকে স্মরণ
কর! প্রথম প্রকম্পন সমাসন্ন এবং ওকে অনুসরণকারীও নিকটবর্তী। মৃত্যু তার
মধ্যস্থিত ভয়াবহতা নিয়ে চলে আসছে, মৃত্যু তার মধ্যস্থিত ভয়াবহতা নিয়ে চলে
আসছে। উবাই ইব্‌ন কা'ব (রাঃ) তখন বললেন : হে আল্লাহর রাসূল সাল্লাল্লাহু
'আলাইহি ওয়া সাল্লাম! আমি আপনার উপর অনেক দুরূদ পাঠ করে থাকি। বলুন
তো, আমি আমার সালাতের (দু'আ/যিক্রে) কত অংশ আপনার উপর দুরূদ
পাঠে ব্যয় করব? রাসূলুল্লাহ সাল্লাল্লাহু 'আলাইহি ওয়া সাল্লাম উত্তরে বললেন:
তুমি যা চাবে। তিনি বললেন : এক চতুর্থাংশ? নাবী সাল্লাল্লাহু 'আলাইহি ওয়া
সাল্লাম জবাব দিলেনঃ তুমি যা ইচ্ছা করবে। তবে তুমি যদি বেশী সময় ব্যয় কর
তাহলে সেটা তোমার জন্য কল্যাণকর হবে। উবাই (রাঃ) বললেন : তাহলে
অর্ধেক? জবাবে রাসূলুল্লাহ সাল্লাল্লাহু 'আলাইহি ওয়া সাল্লাম বললেন : তুমি যা
চাবে, তবে তুমি যদি বেশী কর তখন তা তোমার জন্য মঙ্গলজনক হবে। উবাই
(রাঃ) বললেন : তাহলে দুই তৃতীয়াংশ? নাবী সাল্লাল্লাহু 'আলাইহি ওয়া সাল্লাম
জবাব দিলেনঃ তুমি যা ইচ্ছা করবে। তবে যদি তুমি বেশী কর তা তোমার জন্য
হবে কল্যাণকর। তখন উবাই (রাঃ) বললেন : তাহলে কি আমার যিক্সের সমস্ত
সময়ই আমি আপনার উপর দুরূদ পাঠে কাটিয়ে দিব। তার এ কথা শুনে
রাসূলুল্লাহ সাল্লাল্লাহু 'আলাইহি ওয়া সাল্লাম বললেন: তাহলে আল্লাহ তোমাকে
সমস্ত চিন্তা ও দুর্ভাবনা হতে রক্ষা করবেন এবং পাপ ক্ষমা করে দিবেন।
(তিরমিযী ৭/১৫২) ইমাম তিরমিযী (রহঃ) একে হাসান বলেছেন।
আর একটি হাদীস : ইমাম আহমাদ (রহঃ) আবূ তালহা (রাঃ) থেকে বর্ণনা
করেন : একদা রাসূল সাল্লাল্লাহু 'আলাইহি ওয়া সাল্লাম আমাদের কাছে এলেন।
তাঁকে খুব হাসি খুশি দেখাচ্ছিল। তারা বললেনঃ হে আল্লাহর রাসূল সাল্লাল্লাহু
'আলাইহি ওয়া সাল্লাম! আপনাকে আজ খুব খুশি খুশি মনে হচ্ছে! তিনি বললেন
: আজ আমার কাছে মালাক এসেছিলেন এবং বললেনঃ হে মুহাম্মাদ! আপনি কি
এতে খুশি যে, আল্লাহ তা'আলা বলেছেনঃ যে ব্যক্তি আপনার প্রতি একবার দুরূদ
পাঠ করবে আল্লাহ তাকে দশটি প্রতিদান (সাওয়াব) দিবেন। আর যে ব্যক্তি
আপনার প্রতি একবার সালাম পাঠাবে আল্লাহ তাকে দশটি সালাম পাঠাবেন।
(আহমাদ ৪/৩০, নাসাঈ ৩/৪৪)
--- OCR End ---