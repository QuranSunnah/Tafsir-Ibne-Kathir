--- OCR Start ---
সূরা ২৭: নাম্ন
৪২১
পারা ১৯
সালিহ (আঃ) এবং ছামূদ জাতি
আল্লাহ তা'আলা খবর দিচ্ছেন যে, যখন সালিহ (আঃ) তাঁর কাওমের কাছে
এলেন এবং আল্লাহর রিসালাত আদায় করতে গিয়ে তাদেরকে তাওহীদের
দা'ওয়াত দিলেন তখন তাদের মধ্যে দু'টি দল হয়ে যায়। একটি মু'মিনদের দল
এবং অপরটি কাফিরদের দল। এ দু'টি দল পরস্পরের মধ্যে বিতর্কে লিপ্ত হয়ে
পড়ে। যেমন অন্য জায়গায় আল্লাহ তা'আলা বলেনঃ
قَالَ الْمَلَأُ الَّذِينَ اسْتَكْبَرُوا مِنْ قَوْمِهِ لِلَّذِينَ اسْتُضْعِفُوا لِمَنْ آمَنَ
مِنْهُمُ اتَعْلَمُوْنَ أَنَّ صَلِحًا مُرْسَلٌ مِّنْ رَّبِّهِ قَالُوا إِنَّا بِمَا أُرْسِلَ بِهِ
مُؤْمِنُوْنَ . قَالَ الَّذِينَ اسْتَكْبَرُوا إِنَّا بِالَّذِي آمَنْتُمْ بِهِ كَفِرُونَ
তার সম্প্রদায়ের দাম্ভিক প্রধানরা তাদের মধ্যকার দুর্বল ও উৎপীড়িত
মু'মিনদেরকে বলল : তোমরা কি বিশ্বাস কর যে, সালিহ তার রাব্ব কর্তৃক প্রেরিত
হয়েছে? তারা উত্তরে বলল : নিশ্চয়ই যে বার্তাসহ সে প্রেরিত হয়েছে, আমরা তা
বিশ্বাস করি। দাম্ভিকরা বলল : তোমরা যা বিশ্বাস কর আমরা তা বিশ্বাস করিনা।
(সূরা আ'রাফ, ৭৪ ৭৫-৭৬) সালিহ (আঃ) তাঁর কাওমকে বলেনঃ
قَالَ يُقَوْمِ لِمَ تَسْتَعْجِلُونَ بِالسَّيِّئَةِ قَبْلَ الْحَسَنَةِ
তোমাদের কি হয়েছে যে, তোমরা রাহমাত চাওয়ার পরিবর্তে শাস্তি চাচ্ছ? কেন
তোমরা আল্লাহর নিকট ক্ষমা প্রার্থনা করছনা, যাতে তোমরা অনুগ্রহভাজন হতে
পার? তারা উত্তরে বললঃ
اطَّيِّرْنَا بِكَ وَبِمَنْ مَّعَكَ তোমাকে ও তোমার সঙ্গে যারা আছে তাদেরকে
আমরা অমঙ্গলের কারণ মনে করি। যেহেতু তারা ছিল ধ্বংসপ্রাপ্তদের অন্তর্ভুক্ত
তাই যখনই তাদের কারও প্রতি কোন বিপদ আপতিত হত তখনই তারা বলতঃ
সালিহ (আঃ) এবং তাঁর লোকদের কারণেই এরূপ হয়েছে। মুজাহিদ (রহঃ)
বলেন : তারা সালিহ (আঃ) এবং তাঁর লোকদেরকে অশুভ লক্ষণ বলে মনে
করত। (দুররুল মানসুর ৬/৩৬৯) এ কথাই ফির'আউন ও তার লোকেরা মূসার
(আঃ) ব্যাপারে বলেছিল। যেমন আল্লাহ তা'আলা বলেনঃ
--- OCR End ---