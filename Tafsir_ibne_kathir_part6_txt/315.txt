--- OCR Start ---
সূরা ২৬ : শু'আরা
৩১৫
পারা ১৯
إِنَّهُ لَكَبِيرُكُمُ الَّذِي عَلَّمَكُمُ السِّحْرَ এইতো তোমাদের প্রধান যে তোমাদেরকে
যাদু শিক্ষা দিয়েছে। অর্থাৎ ঃ আমি বুঝতে পেরেছি যে, তোমরা সবাই মূসার (আঃ)
শিষ্য এবং সে তোমাদের গুরু। সে'ই তোমাদের সবাইকে যাদু শিখিয়েছে। এটা
ছিল ফির'আউনের সম্পূর্ণরূপে বে-ঈমানী ও প্রতারণামূলক কথা। ইতোপূর্বে
যাদুকরেরা না মূসাকে (আঃ) দেখেছিল, না মূসা (আঃ) যাদুকরদেরকে চিনতেন।
আল্লাহর নাবী নিজেইতো যাদু জানতেননা, সুতরাং অপরকে তিনি তা শিখাবেন কি
করে? ফির'আউন যাদুকরদের ধমকাতে শুরু করল এবং নিজের অত্যাচারমূলক
নীতিতে নেমে এলো। সে যাদুকরদেরকে বললঃ
فَلَسَوْفَ تَعْلَمُونَ ، لَا قَطِعَنَّ أَيْدِيَكُمْ وَاَرْجُلَكُمْ مِّنْ خِلَافٍ وَلَأُوصَلِّبَنَّكُمْ
أَجْمَعِينَ আমি অবশ্যই তোমাদের হাত-পা বিপরীত দিক হতে কেটে ফেলব।
অতঃপর তোমাদের সকলকে শূলবিদ্ধ করে ছাড়ব। যাদুকরদের সবাই সমস্বরে
জবাব দিল :
لَا ضَيْرَ إِنَّا إِلَى رَبِّنَا مُنْقَلِبُونَ এতে কোন ক্ষতি নেই। তোমার যা ইচ্ছা তা
তুমি করতে পার। এটাকে আমরা মোটেই পরোয়া করিনা। আমাদেরকেতো আল্লাহ
তা'আলার নিকট ফিরে যেতেই হবে। আমরা তাঁরই নিকট আমাদের কাজের
প্রতিদান চাই। তুমি আমাদেরকে যত কষ্ট দিবে ততই আমরা তাঁর নিকট থেকে
সাওয়াব লাভ করব। সত্যের উপর বিপদ-আপদ সহ্য করাতো সাধারণ ব্যাপার,
যাকে আমরা মোটেই ভয় করিনা। إِنَّا نَطْمَعُ أَنْ يَغْفِرَ لَنَا رَبُّنَا خَطَايَانَا আমাদের
এখন কামনা এটাই যে, আমাদের রাব্ব আমাদের পূর্বের অপরাধ ক্ষমা করবেন।
إِنَّا كُنَّا أَوَّلَ الْمُؤْمِنِينَ কারণ আমরা মু'মিনদের মধ্যে অগ্রণী। অর্থাৎ
মিসরবাসীদের মধ্যে আমরাই হলাম প্রথম মুসলিম। যাদুকরদের এ উত্তর শুনে
ফির'আউন আরও চটে গেল এবং তাদের সবাইকে হত্যা করে ফেলল।
৫২। আমি মূসার প্রতি অহী
۵۲. وَأَوْحَيْنَا إِلَى مُوسَى أَنْ أَسْرِ
বান্দাদেরকে নিয়ে রাতে
--- OCR End ---