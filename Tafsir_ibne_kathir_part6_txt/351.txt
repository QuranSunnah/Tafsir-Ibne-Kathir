--- OCR Start ---
সূরা ২৬: শু'আরা
৩৫১
পারা ১৯
ছামূদ জাতির মু'জিযা চাওয়া এবং অবশেষে তাদের নিপাত হওয়া
এখানে আল্লাহ সুবহানাহু ঐ আচরণের কথা বর্ণনা করছেন যা ছামূদ জাতি
সালিহর (আঃ) প্রতি করেছিল, যখন তিনি তাদেরকে আল্লাহর ইবাদাতের জন্য
আহ্বান করেছিলেন। قَالُوا إِنَّمَا أَنْتَ مِنَ الْمُسَحْرِينَ তারা বলল : তুমিতো
যাদুগ্রস্তদের অন্যতম। মুজাহিদ (রহঃ) এর অর্থ করেছেন : তিনি যাদুগ্রস্ত
হয়েছেন। (তাবারী ১৯/৩৮৪, ৩৮৫) অতঃপর তারা বলে ঃ
مَا أَنْتَ إِلَّا بَشَرْ مِثْلُنَا তুমিতো আমাদের মতই একজন মানুষ, তোমার
দা'ওয়াতে আমরা কি করে সাড়া দিব? আমাদের কাছে আল্লাহর কোন বার্তা
আসেনা, আর শুধু তোমার কাছেই কি অহী আসে, এ কি করে হয়? এটি ঐ
আয়াতেরই অনুরূপ যেখানে তারা বলেছিল ঃ
الْقِي الذِّكْرُ عَلَيْهِ مِنْ بَيْنِنَا بَلْ هُوَ كَذَّابٌ أَشِرٌ. سَيَعْلَمُونَ غَدًا
مَّنِ الْكَذَّابُ الْآشِرُ
আমাদের মধ্যে কি তারই প্রতি প্রত্যাদেশ হয়েছে? না, সেতো একজন
মিথ্যাবাদী, দাম্ভিক । আগামীকাল তারা জানবে, কে মিথ্যাবাদী, দাম্ভিক। (সূরা
কামার, ৫৪ : ২৫-২৬) এর সাথে সাথেই তারা বলল ঃ
مَا أَنْتَ إِلَّا بَشَرْ مِثْلُنَا তুমিতো আমাদের মতই একজন মানুষ, সুতরাং
আমাদের মধ্যে আর কারও উপর অহী না এসে শুধু তোমার উপর অহী আসবে
এটা অসম্ভব। এটা তোমার বানানো কথা ছাড়া কিছুই নয়। তুমি সম্পূর্ণ মিথ্যা
কথা বলছ এবং আল্লাহর উপর মিথ্যা আরোপ করছ। অতঃপর বলা হয়েছেঃ
نَاتِ بِآيَةٍ إِنْ كُنْتَ مِنَ الصُّدِقِينَ আচ্ছা, আমরা এখন বলি যে, তুমি যদি
সত্যিই নাবী হও তাহলে কোন মু'জিযা দেখাওতো দেখি? ঐ সময় তাদের ছোট-
বড় সবাই একত্রিত ছিল এবং একবাক্যে তারা সালিহর (আঃ) কাছে মু'জিযা
দেখতে চেয়েছিল। সালিহ (আঃ) তাদেরকে জিজ্ঞেস করেন: তোমরা কি ধরণের
মু'জিযা দেখতে চাও? তারা উত্তর দেয় : এই যে আমাদের সামনে বিরাট পাহাড়
রয়েছে এটা ফাটিয়ে দিয়ে এর মধ্য হতে দশ মাসের একটি গর্ভবতী উষ্ট্রী বের
কর। তিনি বললেন : আমি যদি আমার রবের নিকট প্রার্থনা করি এবং তিনি
--- OCR End ---