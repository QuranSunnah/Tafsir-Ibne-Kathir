সূরা ২৪ : নূর
১৭৩
পারা ১৮
তারা উত্তরে বলে ঃ আমরা তায়েফের অধিবাসী। তিনি তখন বলেন : তোমরা
যদি এখানকার অধিবাসী হতে তাহলে আমি তোমাদেরকে শাস্তি দিতাম। তোমরা
মাসজিদে নববীতে উচ্চ স্বরে কথা বলছিলে। (ফাতহুল বারী ১/৬৬৭)
ইবরাহীম ইব্‌ন আবদুর রাহমান ইব্‌ন আউফ (রহঃ) হতে বর্ণিত আছে যে,
উমার (রাঃ) মাসজিদে (নববীতে) উচ্চ স্বরে একটি লোককে কথা বলতে শুনে
বলেন : তুমি কোথায় রয়েছ তা জান কি? (তিরমিযী ৮/৪)
ইবন উমার (রাঃ) হতে বর্ণিত আছে যে, উমার (রাঃ) প্রত্যেক জুমু'আর দিন
রাসূলুল্লাহ সাল্লাল্লাহু 'আলাইহি ওয়া সাল্লামের মাসজিদকে সুগন্ধময় করতেন।
(আবী ইয়ালা ১/১৭০)
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : মানুষ যে সালাত
একাকী বাড়ীতে আদায় করে অথবা বাজারে আদায় করে ঐ সালাতের উপর
জামা'আতের সালাতের সাওয়াব পঁচিশ গুণ বেশী দেয়া হয়। এটা এ কারণে যে,
যখন সে ভালরূপে অযু করে শুধু সালাতের উদ্দেশে বের হয় তখন তার প্রতিটি
পদক্ষেপে একটা মর্যাদার স্তর বৃদ্ধি পায় এবং একটা পাপ ক্ষমা করা হয়।
তারপর সালাত শুরু করা থেকে যতক্ষণ সে তার জায়গায় বসে থাকে ততক্ষণ
মালাইকা/ফেরেশতারা তার জন্য দু'আ করতে থাকেন। তারা বলেন : হে
আল্লাহ! তার উপর আপনি করুণা বর্ষণ করুণ! হে আল্লাহ! তার উপর আপনি
দয়া করুন! আর যতক্ষণ সে সালাতের অপেক্ষায় বসে থাকে ততক্ষণ সে সালাত
আদায় করার সাওয়াব পেতে থাকে। (বুখারী ৬৪৭, ৬৪৯)
রাসূলুল্লাহ সাল্লাল্লাহু 'আলাইহি ওয়া সাল্লাম আরও বলেছেন : অন্ধকারে
মাসজিদে গমনকারীদেরকে শুভ সংবাদ শুনিয়ে দাও যে, কিয়ামাতের দিন তারা
পূর্ণ আলো প্রাপ্ত হবে। (আবূ দাউদ ৫৬১, তিরমিযী ২২৩)
মাসজিদে প্রবেশকারীর জন্য বলা হয়েছে যে, সে যেন মাসজিদে প্রবেশের
সময় প্রথমে ডান পা রাখে এবং এই দু'আ পাঠ করে যা হাদীসে এসেছে।
আবদুল্লাহ ইব্‌ন উমার (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম এখন মাসজিদে প্রবেশ করতেন তখন বলতেন:
و
أَعُوْذُ بِاللَّهِ الْعَظِيمِ وَبِوَجْهِهِ الْكَرِيمِ وَسُلْطَانِهِ
الْقَدِيمِ مِنَ الشَّيْطَانِ الرَّجِيمِ.
অর্থ : মহান, সম্মানিত চেহারার অধিকারী এবং প্রাচীন সাম্রাজ্যের অধিপতি
আল্লাহর নিকট আমি বিতাড়িত শাইতান হতে আশ্রয় প্রার্থনা করছি। তিনি বলেন,