--- OCR Start ---
সূরা ৩৩ আহযাব
৭৬৭
পারা ২১
হে নাবী! তুমি তোমার স্ত্রীদেরকে বল ঃ তোমরা যদি পার্থিব জীবন ও ওর
ভুষণ কামনা কর তাহলে এসো, আমি তোমাদের ভোগ-সামগ্রীর ব্যবস্থা করে দিই
এবং সৌজন্যের সাথে তোমাদেরকে বিদায় দিই। আর যদি তোমরা আল্লাহ, তাঁর
রাসূল ও আখিরাত কামনা কর তাহলে তোমাদের মধ্যে যারা সৎ কর্মশীল আল্লাহ
তাদের জন্য মহা প্রতিদান প্রস্তুত রেখেছেন। আমি উত্তরে তাঁকে বললাম : এ
ব্যাপারে আমার মাতা-পিতার সাথে পরামর্শ করার কিছুই নেই। আমার মাতা-
পিতা যে তাঁর বিবাহ বন্ধন হতে বিচ্ছিন্ন হবার পরামর্শ আমাকে দিবেন এটা
অসম্ভব। আমার আল্লাহ কাম্য, তাঁর রাসূল সাল্লাল্লাহু 'আলাইহি ওয়া সাল্লাম কাম্য
এবং আখিরাতের সুখ-শান্তিই কাম্য। (ফাতহুল বারী ৮/৩৭৯) কোন বর্ণনাধারার
সূত্র অব্যাহত রাখা ছাড়াই এটি বর্ণনা করা হয়েছে। অতঃপর আয়িশা (রাঃ)
বলেন : রাসূলুল্লাহ সাল্লাল্লাহু 'আলাইহি ওয়া সাল্লামের অন্যান্য সমস্ত স্ত্রী আমার
মতই একই কথা বলেন। (ফাতহুল বারী ৮/৩৮০)
অন্য এক বর্ণনায় ইমাম আহমাদ (রহঃ) বলেন, আয়িশা (রাঃ) বলেনঃ
রাসূল সাল্লাল্লাহু 'আলাইহি ওয়া সাল্লাম আমাদেরকে সিদ্ধান্ত নেয়ার ইখতিয়ার
প্রদানের পর আমরা তাঁকেই গ্রহণ করলাম, সুতরাং এটা তালাকের মধ্যে গণ্য
হলনা। (আহমাদ ৬/৪৫) ইমাম বুখারী (রহঃ) ও ইমাম মুসলিম (রহঃ) আল
আমাশ (রহঃ) থেকে এ হাদীসটি বর্ণনা করেছেন। (ফাতহুল বারী ৯/২৮০,
মুসলিম ২/১১০৪)
যাবির (রাঃ) হতে বর্ণিত আছে যে, আবূ বাকর (রাঃ) রাসূলুল্লাহ সাল্লাল্লাহু
'আলাইহি ওয়া সাল্লামের কাছে হাযির হওয়ার অনুমতি প্রার্থনা করেন। জনগণ
তাঁর দরযার উপর উপবিষ্ট ছিলেন এবং রাসূলুল্লাহ সাল্লাল্লাহু 'আলাইহি ওয়া
সাল্লাম ভিতরে অবস্থান করছিলেন। তিনি প্রবেশের অনুমতি পাননি এমতাবস্থায়
উমার (রাঃ) এসে পড়েন। তিনিও অনুমতি প্রার্থনা করলেন। কিন্তু অনুমতি
পেলেননা। কিছুক্ষণ পর দু'জনকেই অনুমতি দেয়া হল। তারা ভিতরে প্রবেশ
করে দেখতে পান যে, তাঁর স্ত্রীরা তাঁর পাশে বসে আছে এবং তিনি নীরব হয়ে
আছেন। উমার (রাঃ) বললেন : দেখ, আমি আল্লাহর রাসূল সাল্লাল্লাহু 'আলাইহি
ওয়া সাল্লামকে এমন কিছু বলব যার ফলে তিনি হেসে উঠবেন। অতঃপর তিনি
বলেন : হে আল্লাহর রাসূল সাল্লাল্লাহু 'আলাইহি ওয়া সাল্লাম! আপনি নিশ্চয়ই
দেখতে পেতেন যে, আমার কাছে টাকা-পয়সা নেই জানা সত্ত্বেও আমার স্ত্রী
(যায়িদের কন্যা) যদি তার জন্য ব্যয় করার ব্যাপারে পীড়াপীড়ি করছে তাহলে
আমি তার ঘাড় ভেঙ্গে ফেলতাম। এ কথা শুনেই রাসূলুল্লাহ সাল্লাল্লাহু 'আলাইহি
--- OCR End ---