সূরা ২৪ : নূর
১১৬
পারা ১৮
সুতরাং তুমি খুশী হয়ে যাও । তখন হিলাল (রাঃ) বলেন : আলহামদুলিল্লাহ! মহান
আল্লাহর কাছে আমি এটাই আশা করছিলাম। অতঃপর রাসূলুল্লাহ সাল্লাল্লাহু
'আলাইহি ওয়া সাল্লাম হিলালের (রাঃ) স্ত্রীকে ডেকে নেন এবং উভয়ের সামনে
লি'আনের আয়াত পাঠ করে শুনিয়ে দেন। তিনি তাদেরকে বললেন : দেখ,
আখিরাতের শাস্তি দুনিয়ার তুলনায় অনেক কঠিন। হিলাল (রাঃ) বলতে লাগলেন ঃ
হে আল্লাহর রাসূল সাল্লাল্লাহু 'আলাইহি ওয়া সাল্লাম ! আমি সম্পূর্ণরূপে সত্যবাদী।
তাঁর স্ত্রী বলল : হে আল্লাহর রাসূল সাল্লাল্লাহু 'আলাইহি ওয়া সাল্লাম! আমার স্বামী
মিথ্যা কথা বলছেন। রাসূলুল্লাহ সাল্লাল্লাহু 'আলাইহি ওয়া সাল্লাম বললেন : ঠিক
আছে, তোমরা লি'আন কর। হিলালকে (রাঃ) তিনি বললেন : এভাবে চারবার
শপথ কর এবং পঞ্চমবারে এইরূপ বল। হিলাল (রাঃ) যখন চারবার শপথ করে
ফেলেন এবং পঞ্চমবারের পালা আসে তখন রাসূলুল্লাহ সাল্লাল্লাহু 'আলাইহি ওয়া
সাল্লাম তাকে বলেনঃ হে হিলাল! আল্লাহকে ভয় কর। দুনিয়ার শাস্তি আখিরাতের
তুলনায় খুবই সহজ। পঞ্চমবারে তোমার মুখ দিয়ে কথা বের হওয়া মাত্রই তোমার
উপর আল্লাহর শাস্তি ওয়াজিব হয়ে যাবে। তখন তিনি বলেনঃ হে আল্লাহর রাসূল
সাল্লাল্লাহু 'আলাইহি ওয়া সাল্লাম! আল্লাহর শপথ! যেভাবে তিনি আমাকে আমার
সত্যবাদিতার কারণে দুনিয়ার শাস্তি হতে বাঁচিয়েছেন, অনুরূপভাবে আমার
সত্যবাদিতার কারণে পরকালের শাস্তি হতেও তিনি আমাকে রক্ষা করবেন।
অতঃপর পঞ্চমবারের ভাষাও তিনি মুখ দিয়ে বের করেন।
এরপর তার স্ত্রীকে বলা হল : তুমি চারবার শপথ করে বল যে, তোমার স্বামী
মিথ্যাবাদী। চারবার সে শপথ করলে রাসূলুল্লাহ সাল্লাল্লাহু 'আলাইহি ওয়া সাল্লাম
তাকে পঞ্চমবারের বাক্য উচ্চারণ করা হতে বিরত রাখেন এবং যেমনভাবে
হিলালকে (রাঃ) বুঝিয়েছিলেন, অনুরূপভাবে তাকেও বুঝাতে লাগলেন। ফলে
তার অবস্থার কিছু পরিবর্তন পরিলক্ষিত হল। পঞ্চমবারের কালেমাটি উচ্চারণ
করা হতে সে যবানকে সামলে নিল। এমন কি মনে হল যেন সে তার অপরাধ
স্বীকার করেই ফেলবে। কিন্তু শেষে সে বলল: চিরদিনের জন্য আমি আমার
কাওমকে অপমানিত করতে পারিনা। অতঃপর সে বলে ফেললো: যদি আমার
স্বামী সত্যবাদী হয় তাহলে আমার উপর আল্লাহর গযব পতিত হবে। সুতরাং
রাসূলুল্লাহ সাল্লাল্লাহু 'আলাইহি ওয়া সাল্লাম তাদের দু'জনের মধ্যে বিচ্ছেদ ঘটিয়ে
দেন এবং নির্দেশ দেন যে, তার গর্ভে যে সন্তান জন্মগ্রহণ করবে তার সম্পর্ক যেন
হিলালের (রাঃ) দিকে লাগানো না হয়। আর ঐ সন্তানকে অবৈধ সন্তানও যেন
বলা না হয়। যে তাকে অবৈধ সন্তান বলবে বা ঐ স্ত্রীর উপর অপবাদ আরোপ