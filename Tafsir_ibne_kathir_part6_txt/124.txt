সূরা ২৪ : নূর
১২৪
পারা ১৮
রাসূলুল্লাহ সাল্লাল্লাহু 'আলাইহি ওয়া সাল্লামের এ কথা শুনে সা'দ ইব্‌ন মুআয
আনসারী (রাঃ) দাঁড়িয়ে যান এবং বলেন : হে আল্লাহর রাসূল সাল্লাল্লাহু
'আলাইহি ওয়া সাল্লাম! আমি প্রস্তুত রয়েছি। সে যদি আউস গোত্রের লোক হয়
তাহলে এখনই আমি তার মস্তক দেহ থেকে বিচ্ছিন্ন করে দিচ্ছি। আর যদি সে
আমাদের খাযরাজী ভাইদের মধ্যকার লোক হয় তাহলে আপনি নির্দেশ দিন,
আমরা আপনার নির্দেশ পালনে মোটেই ত্রুটি করবনা। তার এ কথা শুনে সা'দ
ইবন উবাদা (রাঃ) দাঁড়িয়ে যান। তিনি খাযরাজ গোত্রের নেতা ছিলেন। তিনি
খুবই সৎ লোক ছিলেন। কিন্তু সা'দ ইব্‌ন মুআযের (রাঃ) ঐ সময়ের ঐ উক্তির
কারণে তার গোত্রীয় মর্যাদায় আঘাত লাগে। তাই তিনি ওর পক্ষপাতিত্ব করতে
গিয়ে সা'দ ইব্‌ন মুআযকে (রাঃ) সম্বোধন করে বলেন : তুমি মিথ্যা বললে। না
তুমি তাকে হত্যা করবে, না তুমি তাকে হত্যা করতে সক্ষম হবে। সে যদি
তোমার গোত্রের লোক হত তাহলে তুমি তার নিহত হওয়া কখনও পছন্দ
করতেনা। তাঁর এ কথা শুনে উসায়েদ ইব্‌ন হুযায়ের (রাঃ) দাঁড়িয়ে যান। তিনি
ছিলেন সা'দ ইব্‌ন মুআযের (রাঃ) আত্মীয় সম্পর্কীয় ভাই। তিনি বলতে শুরু
করেন : হে সা'দ ইব্‌ন উবাদা (রাঃ)! আপনি মিথ্যা বললেন। আমরা অবশ্যই
তাকে হত্যা করব। আপনি মুনাফিক বলেই মুনাফিকদের পক্ষপাতিত্ব করছেন।
তখন আউস এবং খাযরাজ গোত্র একে অপরের বিরুদ্ধে মুকাবিলার জন্য
প্রস্তুত হয়ে যায় এবং রাসূল সাল্লাল্লাহু 'আলাইহি ওয়া সাল্লামের উপস্থিতিতেই
আউস ও খাযরাজ গোত্রদ্বয়ের মধ্যে যুদ্ধ বেঁধে যাওয়ার উপক্রম হয়। রাসূলুল্লাহ
সাল্লাল্লাহু 'আলাইহি ওয়া সাল্লাম মিম্বরের উপর থেকেই তাদেরকে থামাতে
থাকেন। অবশেষে উভয় দল নীরব হয়ে যায়। রাসূলুল্লাহ সাল্লাল্লাহু 'আলাইহি
ওয়া সাল্লাম নিজেও নীরবতা অবলম্বন করেন।
এই তো ছিল সেখানকার ঘটনা। আর আমার অবস্থা এই ছিল যে, সারা দিন
আমার কান্নাকাটি করেই কেটে যায় এবং রাতেও আমার ঘুম ছিলনা। আমার
পিতা-মাতা ধারণা করলেন যে, এ কান্না আমার কলিজা ফেড়েই ফেলবে। বিষণ্ণ
মনে আমার পিতা-মাতা আমার নিকট বসেছিলেন এবং আমি কাঁদছিলাম। এমন
সময় আনসারের একজন মহিলা আমাদের নিকট আগমন করে এবং সেও আমার
সাথে কাঁদতে শুরু করে। আমরা সবাই এভাবেই বসেছিলাম, এমতাবস্থায়
আকস্মিভাবে রাসূলুল্লাহ সাল্লাল্লাহু 'আলাইহি ওয়া সাল্লামের সেখানে আগমন
ঘটে। তিনি সালাম দিয়ে আমার পাশে বসে পড়েন। আল্লাহর শপথ! যখন থেকে
এই অপবাদ ছড়িয়ে পড়ে তখন থেকে ঐ দিনের পূর্ব পর্যন্ত তিনি আমার পাশে
বসেননি। এক মাস অতিক্রান্ত হয়েছিল। এর মধ্যে রাসূলুল্লাহ সাল্লাল্লাহু