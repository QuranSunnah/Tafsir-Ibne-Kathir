--- OCR Start ---
সূরা ২৭: নাম্ন
৪১০
পারা ১৯
نَحْنُ أُولُوا قُوَّةٍ وَأُولُوا بَأْسٍ شَدِيدٍ আমাদের যুদ্ধের শক্তি যথেষ্ট রয়েছে এবং
আমাদের ক্ষমতা সর্বজনবিদিত। আপনি আমাদের ব্যাপারে নিশ্চিন্ত থাকতে
পারেন যে, আপনি যা হুকুম করবেন তা আমরা পালন করার জন্য প্রস্তুত আছি।
ইব্‌ন আব্বাস (রাঃ) বলেন : বিলকিসের সভাষদবর্গ ও সৈন্য-সামন্ত যুদ্ধের
প্রতি বেশ আগ্রহ প্রকাশ করল বটে, কিন্তু তিনি ছিলেন খুবই বুদ্ধিমতী ও
দূরদর্শিনী। তাই তিনি তার মন্ত্রীবর্গ ও উপদেষ্টাদেরকে বললেন ঃ
- إِنَّ الْبُلُوكَ إِذَا دَخَلُوا قَرْيَةً أَفْسَدُوهَا وَجَعَلُوا أَعِزَّةَ أَهْلِهَا أَذِلَّةٌ
বাদশাহদের নিয়ম এই যে, যখন তারা বিজয়ীর বেশে কোন জনপদে প্রবেশ করে
তখন ওকে বিপর্যস্ত করে দেয় এবং সেখানকার মর্যাদাবান ব্যক্তিদের অপদস্থ
করে। এরাও এরূপই করবে। এবং আল্লাহও তাই বলেন : وَكَذَلِكَ يَفْعَلُونَ
এরাও এ রূপই করবে। (তাবারী ১৯/৪৫৫)
অতঃপর তিনি একটি কৌশল অবলম্বন করলেন যে, সুলাইমানের (আঃ) সাথে
সন্ধি করা যাক। সুতরাং তিনি তার কৌশলপূর্ণ কথা সভাষদবর্গের সামনে পেশ
করলেন। তিনি তাদেরকে বললেনঃ
وَإِنِّي مُرْسِلَةٌ إِلَيْهِمْ بِهَدِيَّةٍ فَنْظِرَةٌ بِمَ يَرْجِعُ الْمُرْسَلُوْنَ
কাছে এক মূল্যবান উপঢৌকন পাঠাচ্ছি। দেখা যাক, দূতেরা কি নিয়ে ফিরে
আসে? খুব সম্ভব তিনি এটা কবুল করবেন এবং ভবিষ্যতেও প্রতি বছর আমরা
এটা জিযিয়া হিসাবে তাঁর নিকট পাঠাতে থাকব। সুতরাং তাঁর আমাদের দেশকে
আক্রমণ করার প্রয়োজন হবেনা।
কাতাদাহ (রহঃ) বলেন যে, এভাবে উপঢৌকন পাঠিয়ে তিনি বড়ই বুদ্ধিমত্তার
পরিচয় দিয়েছিলেন। একজন মুসলিম হিসাবে এবং এর পূর্বে মুশরিক অবস্থায়ও
তিনি জানতেন যে, উপঢৌকন এমনই জিনিস যা লোহাকেও নরম করে দেয়।
আর ইব্‌ন আব্বাস (রাঃ) হতে বর্ণিত আছে যে, তিনি তার কাওমকে বলেছিলেন
: যদি তিনি আমাদের উপঢৌকন গ্রহণ করেন তাহলে বুঝবে যে, তিনি একজন
বাদশাহ, অতএব তার সাথে যুদ্ধ করা যাবে। আর যদি গ্রহণ না করেন তাহলে
বুঝবে যে, তিনি একজন নাবী। সুতরাং তখন তাঁর আনুগত্য স্বীকার করা
আমাদের জন্য অপরিহার্য কর্তব্য হবে। (তাবারী ১৯/৪৫৫)
--- OCR End ---