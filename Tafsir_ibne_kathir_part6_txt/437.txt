--- OCR Start ---
সূরা ২৭: নাম্ন
৪৩৭
পারা ২০
إِنْ يَّشَأْ يُذْهِبْكُمْ وَيَسْتَخْلِفُ مِنْ بَعْدِكُمْ مَّا يَشَاءُ كَمَا أَنْشَاكُمْ مِّنْ
ذُرِّيَّةِ قَوْمِ اخَرِينَ
তাঁর ইচ্ছা হলে তোমাদেরকে অপসারিত করবেন এবং তোমাদের পরে
তোমাদের স্থানে যাকে ইচ্ছা স্থলাভিষিক্ত করবেন, যেমন তিনি তোমাদেরকে অন্য
এক জাতির বংশধর হতে সৃষ্টি করেছেন। (সূরা আন'আম, ৬ : ১৩৩) অন্য
আয়াতে আছেঃ
وَهُوَ الَّذِي جَعَلَكُمْ خَلْبِفَ الْأَرْضِ وَ رَفَعَ بَعْضَكُمْ فَوْقَ بَعْضٍ دَرَجَتٍ
আর তিনি এমন, যিনি তোমাদেরকে দুনিয়ার প্রতিনিধি করেছেন এবং
তোমাদের কতককে কতকের উপর মর্যাদায় উন্নীত করেছেন। (সূরা আন'আম, ৬
: ১৬৫) যেমন আল্লাহ তা'আলা বলেনঃ
وَ إِذْ قَالَ رَبُّكَ لِلْمَلبِكَةِ إِنِّي جَاعِلٌ فِي الْأَرْضِ خَلِيفَةً
এবং যখন তোমার রাব্ব মালাইকা/ফেরেশতাদের বললেন : নিশ্চয়ই আমি
পৃথিবীতে প্রতিনিধি সৃষ্টি করব। (সূরা বাকারাহ, ২: ৩০) এ আয়াতের তাফসীরে
এ ব্যাপারে বিস্তারিতভাবে বর্ণিত হয়েছে। এখানকার এই আয়াতেরও ভাবার্থ
এটাই যে, একের পরে এক, এক যুগের পরে দ্বিতীয় যুগ এবং এক কাওমের পরে
অপর কাওম প্রতিনিধিত্ব করবে।
সুতরাং এটা হল আল্লাহ তা'আলার ক্ষমতা এবং এতে মাখলুকের কল্যাণ
রয়েছে। কারণ তিনি ইচ্ছা করলে সবাইকেই একই সাথে সৃষ্টি করতে পারতেন।
কিন্তু তিনি তা না করে এই নিয়ম রেখেছেন যে, একজন মারা যাবে এবং আর
একজন জন্মগ্রহণ করবে। তিনি আদমকে (আঃ) মাটি হতে সৃষ্টি করেছেন এবং
তাঁর থেকে তাঁর বংশাবলী ছড়িয়ে দিয়েছেন। তিনি এমন এক পন্থা রেখেছেন যে,
যেন দুনিয়াবাসীদের জীবিকার পথ সংকীর্ণ না হয়। অন্যথায় হয়ত সমস্ত মানুষ
একই সাথে জন্ম নিলে তাদেরকে পৃথিবীতে খুবই সংকীর্ণতার সাথে জীবন
অতিবাহিত করতে হত। সুতরাং বর্তমান পদ্ধতি মহান আল্লাহ তা'আলার
নিপুণতারই পরিচায়ক। সবারই জন্ম, মৃত্যু এবং আগমন ও প্রস্থানের সময় তাঁর
নিকট নির্ধারিত রয়েছে। সবকিছুই তাঁর অবগতিতে আছে। কিছুই তাঁর দৃষ্টির
অগোচরে নেই। তিনি এমনই একটা দিন আনয়নকারী যে দিন সবাইকে একত্রিত
করবেন এবং তাদের কার্যাবলীর বিচার করবেন। সেই দিন তিনি পাপ ও
--- OCR End ---