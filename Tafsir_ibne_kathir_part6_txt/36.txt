সূরা ২৩ : মু'মিনূন
৩৬
পারা ১৮
সাল্লাল্লাহু 'আলাইহি ওয়া সাল্লাম বলেছেন : তোমরা আল্লাহর নিকট জান্নাতের
জন্য প্রার্থনা করলে ফিরদাউসের জন্য প্রার্থনা কর। ওটি হচ্ছে সর্বোচ্চ এবং
জান্নাতের মধ্যস্থলে অবস্থিত। সেখান হতেই জান্নাতের সমস্ত নাহর প্রবাহিত হয়ে
থাকে এবং ওরই উপর রয়েছে আল্লাহ তা'আলার আরশ। (ফাতহুল বারী
১৩/৪১৫)
ইব্‌ন আবী হাতিম (রহঃ) আবূ হুরাইরাহ (রাঃ) হতে বর্ণনা করেছেন যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'তোমাদের প্রত্যেকেরই
দু'টি মানযিল রয়েছে। একটি মানযিল জান্নাতে এবং একটি মানযিল জাহান্নামে।
যদি কেহ মারা যায় ও জাহান্নামে প্রবেশ করে তাহলে তার (জান্নাতের)
মানযিলের উত্তরাধিকারী হয় আহলে জান্নাত।
أُولَئِكَ هُمُ الْوَارِثُونَ
উত্তরাধিকারী' আল্লাহ তা'আলার এই উক্তি দ্বারা তাদেরকেই বুঝানো হয়েছে।
(ইবন মাজাহ ২/১৪৫৩)
মু'মিনগণ কাফিরদের জন্য তৈরী করা জান্নাতের বাসগৃহসমূহেরও অধিকারী
হবেন। কারণ মানব জাতিকে সৃষ্টি করা হয়েছিল আল্লাহর সাথে অন্য কেহকে
শরীক না করে একমাত্র তাঁরই ইবাদাত করার জন্য। সুতরাং মু'মিন ব্যক্তিগণ
যেহেতু ওয়াদা মেনে চলে আল্লাহর একাত্মবাদ স্বীকার করে ইবাদাত করেছেন
এবং কাফিরেরা তা থেকে বিরত থেকেছে সেহেতু মু'মিন ব্যক্তিগণ তাদের
ইবাদাতের প্রতিদানে তাদের জন্য যা বরাদ্দ থাকবে তাতো পেয়েই যাবেন, এর
পরেও তাদেরকে আরও অতিরিক্ত প্রদান করা হবে। সহীহ মুসলিমে আবূ বুরদাহ
(রহঃ) তার পিতা হতে বর্ণনা করেন যে, রাসূল সাল্লাল্লাহু 'আলাইহি ওয়া সাল্লাম
বলেছেন : মুসলিমদের মধ্যে কতক লোক পাহাড় পরিমাণ গুনাহ নিয়ে আসবে।
তখন তাদেরকে আল্লাহ তা'আলা ক্ষমা করে দিবেন এবং তাদের পাপগুলো
ইয়াহুদী ও নাসারার উপর চাপিয়ে দিবেন। (মুসলিম ৪/২১২০)
অন্য সনদে তার হতেই বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : কিয়ামাতের দিন আল্লাহ তা'আলা প্রত্যেক মুসলিমের নিকট
একজন ইয়াহুদী অথবা একজন খৃষ্টানকে হাযির করবেন। অতঃপর তাকে বলা হবে
: এ হল তোমার জাহান্নাম হতে পরিত্রাণ পাওয়ার মুক্তিপণ। এ হাদীসটি শ্রবণ
করার পর (হাদীসটির বর্ণনাকারী) উমার ইব্‌ন আবদুল আযীয (রহঃ) আবূ
বুরদাহকে (রাঃ) আল্লাহর নামে শপথ করতে বলেন। তখন আবূ বুরদাহ (রাঃ)
তিনবার শপথ করে হাদীসটির পুনরাবৃত্তি করেন। (মুসলিম ৪/২১১৯) আমি (ইব্যু
কাসীর) বলি : এ ধরনের আয়াত আরও রয়েছে। যেমন মহান আল্লাহ বলেনঃ