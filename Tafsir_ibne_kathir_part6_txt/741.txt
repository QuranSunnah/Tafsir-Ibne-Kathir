--- OCR Start ---
সূরা ৩৩ আহযাব
৭৪১
পারা ২১
وَجُنُوْدًا لَّمْ تَرَوْهَا আমি এমন এক বাহিনী প্রেরণ করেছিলাম যা তোমরা
দেখনি। তারা ছিলেন মালাইকা/ফেরেশতা। তারা মুশরিকদের অন্তর ও বক্ষ ভয়,
ত্রাস এবং প্রভাব দ্বারা পূর্ণ করে দিয়েছিলেন। এমনকি তাদের সমস্ত নেতা তাদের
অধীনস্থ সৈন্যদেরকে কাছে ডেকে ডেকে বলেছিল: তোমরা মুক্তির পথ অন্বেষণ
কর, বাঁচার পথ বের করে নাও। এটা ছিল মালাইকা/ফেরেশতাদের নিক্ষিপ্ত ভয়
ও প্রভাব এবং তারাই ছিলেন ঐ সেনাবাহিনী যার বর্ণনা এই আয়াতে রয়েছে।
ইমাম মুসলিম (রহঃ) তার সহীহ গ্রন্থে বর্ণনা করেন যে, ইবরাহীম আত
তাইমী (রহঃ) তার পিতা থেকে বলেন : আমরা হুযাইফা ইবনুল ইয়ামানের (রাঃ)
সাথে বসা ছিলাম এমন সময় এক লোক এসে তাকে বললেন : আমি যদি রাসূল
সাল্লাল্লাহু 'আলাইহি ওয়া সাল্লামের যামানায় থাকতাম তাহলে আমিও তাঁর সাথে
থেকে আমার সাধ্যমত প্রাণপণ যুদ্ধ করতাম। তখন হুযাইফা (রাঃ) তাকে
বললেন : তুমি কি সত্যিই তা করতে পারতে? আহযাবের যুদ্ধের সময় আমি
রাসূল সাল্লাল্লাহু 'আলাইহি ওয়া সাল্লামের সাথে ছিলাম। তখন কনকনে শীতের
রাতে হিমবায়ু বইতে ছিল। রাসূল সাল্লাল্লাহু 'আলাইহি ওয়া সাল্লাম জিজ্ঞেস
করলেনঃ তোমাদের মাঝে এমন কেহ আছে কি যে প্রতিপক্ষের শিবিরের খবর
নিয়ে আসতে পারবে? কিয়ামাত দিবসে সে আমার সাথে থাকার সৌভাগ্য লাভ
করবে। কিন্তু আমাদের তরফ থেকে কেহই তাঁর আহ্বানে সাড়া দিলনা। এভাবে
তিনি দ্বিতীয় অথবা তৃতীয় বার জিজ্ঞেস করলেন। অতঃপর তিনি বললেন : হে
হুযাইফা! তুমি উঠ এবং শত্রুদের খবর নিয়ে এসো। তিনি যখন আমার নাম ধরে
ডাকলেন তখন তাঁর ডাকে সাড়া না দিয়ে উপায় ছিলনা। তিনি বললেন : তাদের
খবর নিয়ে আসার ব্যাপারে সাবধান যে, তারা যেন তোমার উপস্থিতি টের না
পায়। সুতরাং একজন সাধারণ লোকের ছদ্মবেশে আমি বের হয়ে পড়লাম এবং
এক সময় আবূ সুফিয়ানের খুব কাছাকাছি পৌঁছে দেখতে পেলাম যে, তিনি
আগুনের দিকে পিছন ফিরে বসে শরীর গরম করছেন। আমি তার দিকে নিক্ষেপ
করার জন্য আমার ধনুকে তীর সংযোজন করতে যাচ্ছিলাম, এমন সময় রাসূল
সাল্লাল্লাহু 'আলাইহি ওয়া সাল্লামের সাবধান বাণী মনে পড়ে গেল যে, তিনি এমন
কিছু করতে নিষেধ করেছেন যাতে তারা আমার গতিবিধি টের পেয়ে যায়। অথচ
তখন আমি তীরের সাহায্যে অনায়াসে তাকে বিদ্ধ করতে পারতাম। অতঃপর
আমি ওখান থেকে আগের মত অতি সন্তর্পনে রাসূল সাল্লাল্লাহু 'আলাইহি ওয়া
সাল্লামের কাছে চলে এলাম। ফিরে আসার পর আমি তীব্র শীত অনুভব করছিলাম
এবং তা রাসূল সাল্লাল্লাহু 'আলাইহি ওয়া সাল্লামকে জানালাম। তাঁর কাছে
--- OCR End ---