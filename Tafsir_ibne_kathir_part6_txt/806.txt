সূরা ৩৩ আহযাব
৮০৬
পারা ২২
মাধ্যমে দুনিয়ায় ইসলামের অস্তিত্ব/প্রভাব বিস্তার লাভের ফলে আমি দুনিয়াকে
ধ্বংসের হাত হতে রক্ষা করব। সমস্ত উম্মাত হতে তার উম্মাত হবে শ্রেষ্ঠ ও
মর্যাদা সম্পন্ন। মানব জাতির উপকারার্থে তাদের আবির্ভাব ঘটবে, তারা সৎ
কাজের নির্দেশ দান করবে ও মন্দ কাজে বাধা দিবে। তারা হবে একাত্মবাদী
মু'মিন ও নিষ্ঠাবান। পূর্ববর্তী নাবীদের উপর যা কিছু অবতীর্ণ করা হয়েছে তা
তারা মেনে নিবে। তারা মাসজিদে, মাজলিসে, চলা-ফিরায় এবং উঠা-বসায়
আমার মহিমা ও পবিত্রতা ঘোষণাকারী হবে। তারা আমার জন্য দাঁড়িয়ে ও বসে
সালাত আদায় করবে। আল্লাহর পথে দলবদ্ধ ও সারিবদ্ধভাবে যুদ্ধ করবে।
তাদের মধ্যে হাজার হাজার লোক আমার সন্তুষ্টির অন্বেষণে ঘর-বাড়ী ছেড়ে
জিহাদের জন্য সদা প্রস্তুত থাকবে। অযূ করার জন্য তারা মুখ-হাত ধৌত করবে।
তারা তাদের কটিবন্ধ কষে বাঁধবে। আমার কিতাব তাদের বুকে বাঁধা থাকবে।
আমার নামে তারা কুরবানী করবে। তারা হবে রাতে আবেদ এবং দিনে সিংহের
ন্যায় মুজাহিদ। এই নাবীর আহলে বাইত ও সন্তানদের মধ্য থেকে আমি
অগ্রগামী, সত্যের সাধক, শহীদ ও সৎ লোকদেরকে সৃষ্টি করব। তার অবর্তমানে
তার উম্মাত দুনিয়ায় সত্যের পথে মানুষকে আহ্বান করতে থাকবে এবং ন্যায় ও
ইনসাফ কায়েম করবে। যারা তাদের কাছে সাহায্য চাবে তাদেরকে যারা সাহায্য
করবে তাদেরকে আমি মর্যাদার আসনে অধিষ্ঠিত করব।
পক্ষান্তরে তাদের যারা বিরোধিতা ও বিরুদ্ধাচরণ করবে এবং অমঙ্গল কামনা
করবে তাদের জন্য আমি খুব খারাপ দিন আনয়ন করব। আমি এই নাবীর
উম্মাতকে নাবীর ওয়ারিশ বানিয়ে দিব। তারা তাদের রবের দিকে আহ্বানকারী
হবে। তারা ভাল কাজের আদেশ করবে এবং মন্দ কাজ হতে নিষেধ করবে।
তারা সালাত কায়েম করবে, যাকাত দিবে এবং তাদের অঙ্গীকার পূর্ণ করবে। ঐ
ভাল কাজ আমি তাদের হাতেই সমাপ্ত করাবো, যা তারা শুরু করেছিল। এটা
আমার অনুগ্রহ। এই অনুগ্রহ আমি যাকে ইচ্ছা প্রদান করে থাকি এবং আমি বড়
অনুগ্রহশীল। (ইব্‌ন আবী হাতিম ১৭৭১৪)
আল্লাহ তা'আলার উক্তি شَاهِدًا বা সাক্ষী দ্বারা বুঝানো হয়েছে আল্লাহর
একাত্মবাদের সাক্ষী হওয়াকে, আর কিয়ামাতের দিন মানুষের আমলের উপর
সাক্ষী হওয়াকে। যেমন কুরআনুল কারীমে ঘোষিত হয়েছে ঃ
وَجِئْنَا بِكَ عَلَى هَؤُلَاءِ شَهِيدًا