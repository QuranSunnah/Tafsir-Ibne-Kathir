সূরা ২৬: শু'আরা
৩৮৭
পারা ১৯
যুগে যদি ইসলাম ও মুসলিমদের বিপক্ষে কবিতা লিখে থাকে, অতঃপর মুসলিম
হয়ে তাওবাহ করে এবং পূর্বের দুষ্কর্মের ক্ষতিপূরণ হিসাবে বেশি বেশি আল্লাহকে
স্মরণ করে তাহলে তারাও নিন্দনীয় কবিদের হতে স্বতন্ত্র হবে। কেননা সৎ
কার্যাবলী দুষ্কর্মগুলোকে মিটিয়ে দেয়। যখন সে মুসলিমদের ও ইসলামের প্রশংসা
করল তখন ঐ দুষ্কর্ম সৎকর্মে পরিবর্তিত হয়ে গেল। যেমন আবদুল্লাহ ইব্‌ন
যাব'আরী (রাঃ) ইসলাম গ্রহণের পূর্বে রাসূলুল্লাহ সাল্লাল্লাহু 'আলাইহি ওয়া
সাল্লামের দুর্নাম করেছিলেন। কিন্তু ইসলাম গ্রহণের পর তাঁর খুবই প্রশংসা
করেছিলেন। তিনি বলতেন ঃ হে আল্লাহর রাসূল সাল্লাল্লাহু 'আলাইহি ওয়া সাল্লাম!
আমি যখন খারাপ লোক ছিলাম তখন আমার এই জিহ্বা শাইতানের প্ররোচনায়
বিপদগামী হয়ে অনেক কথা উচ্চারণ করেছে। এখন আমি তা থেকে পরিত্রান
পাবার জন্য আমার জিহ্বাকে ব্যবহার করব। নিশ্চয়ই যে শাইতানের পথে ঝুকে
পড়ে সে হয় সবচেয়ে বেশি ক্ষতিগ্রস্ত। অনুরূপভাবে আবূ সুফিয়ান ইব্‌ন হারিস
ইব্‌ন আবদুল মুত্তালিব (রাঃ) রাসূলুল্লাহ সাল্লাল্লাহু 'আলাইহি ওয়া সাল্লামের চাচাতো
ভাই হওয়া সত্ত্বেও তাঁর একজন বড় শত্রু ছিলেন এবং তাঁর খুবই দুর্নাম ও উপহাস
করতেন। কিন্তু যখন তিনি মুসলিম হলেন তখন এমন পাকা মুসলিম হলেন যে,
সারা দুনিয়ায় রাসূলুল্লাহ সাল্লাল্লাহু 'আলাইহি ওয়া সাল্লাম অপেক্ষা বড় প্রিয়জন তার
কাছে আর কেহই ছিলনা। প্রায়ই তিনি তাঁর প্রশংসা করতেন এবং তাঁর সাথে
গভীর ভালবাসা রাখতেন। মহান আল্লাহর উক্তি:
$$ وَانْتَصَرُوا مِنْ بَعْدِ مَا ظُلِمُوا $$
করে অর্থাৎ কবিতার মাধ্যমে তারা কাফিরদের নিন্দামূলক কবিতার জবাব দিয়ে
থাকেন। যেমন সহীহ হাদীসে রয়েছে যে, ইব্‌ন আব্বাস (রাঃ) বলেনঃ তারা ঐ
সমস্ত লোকের নিন্দা করে যারা অবিশ্বাসী কাফিরদের পক্ষ হয়ে মু'মিন ব্যক্তিদের
নিন্দা করে। (তাবারী ১৯/৪২০) মুজাহিদ (রহঃ), কাতাদাহ (রহঃ) এবং আরও
অনেকে এরূপ মত পোষণ করতেন। (তাবারী ১৯/৪১৯, ৪২০) সহীহ হাদীসে
বর্ণিত আছে যে, রাসূল সাল্লাল্লাহু 'আলাইহি ওয়া সাল্লাম হাসসানকে (রাঃ)
বলেছিলেন: তুমি কাফিরদের নিন্দা করে কবিতা রচনা কর; অথবা বলেছিলেন :
তুমি কাফিরদের বিরুদ্ধে নিন্দাসূচক কবিতা রচনা কর এবং জিবরাঈল (আঃ)
তোমার সঙ্গে আছেন। (ফাতহুল বারী ৬/৩৫১)
কা'ব ইবন মালিক (রাঃ) হতে বর্ণিত আছে যে, যখন তিনি কুরআনুল কারীমে
কবিদের নিন্দা জ্ঞাপনের কথা শোনেন তখন তিনি রাসূলুল্লাহ সাল্লাল্লাহু 'আলাইহি