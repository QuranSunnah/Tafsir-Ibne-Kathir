--- OCR Start ---
সূরা ৩৩ আহযাব
৭৬৩
পারা ২১
এবং বুঝে নিল যে, বানু কুরাইযা গোত্রের আর রেহাই নেই। যখন সা'দের (রাঃ)
সওয়ারী রাসূলুল্লাহ সাল্লাল্লাহু 'আলাইহি ওয়া সাল্লামের তাঁবুর নিকট এলো তখন
রাসূলুল্লাহ সাল্লাল্লাহু 'আলাইহি ওয়া সাল্লাম বললেন : তোমরা তোমাদের
সর্দারকে অভ্যর্থনা জানানোর জন্য দাঁড়িয়ে যাও। তখন মুসলিমরা সবাই দাঁড়িয়ে
গেলেন। অত্যন্ত সম্মানের সাথে তাকে সওয়ারী হতে নামানো হল। এরূপ করার
কারণ ছিল এই যে, ঐ সময় তিনি ফাইসালাকারীর মর্যাদা লাভ করেছিলেন এবং
ঐ সময় তার ফাইসালাই চূড়ান্ত বলে গৃহীত হবে।
তিনি উপবেশন করা মাত্রই রাসূলুল্লাহ সাল্লাল্লাহু 'আলাইহি ওয়া সাল্লাম তাকে
বললেন : বানু কুরাইযা গোত্র তোমার ফাইসালা মেনে নিতে সম্মত হয়েছে।
সুতরাং তুমি এখন তাদের ব্যাপারে ফাইসালা দিয়ে দাও। সা'দ (রাঃ) বললেনঃ
তাদের ব্যাপারে আমি যা ফাইসালা করব তা'ই কি পূর্ণ করা হবে? উত্তরে
রাসূলুল্লাহ সাল্লাল্লাহু 'আলাইহি ওয়া সাল্লাম বললেন: নিশ্চয়ই। তিনি পুনরায় প্রশ্ন
করলেন: এই তাঁবুবাসীদের জন্যও কি আমার ফাইসালা মেনে নেয়া যরুরী হবে?
জবাবে রাসূলুল্লাহ সাল্লাল্লাহু 'আলাইহি ওয়া সাল্লাম বললেন: হ্যাঁ, অবশ্যই।
আবার তিনি প্রশ্ন করলেন: এই দিকের লোকদের জন্যও কি? ঐ সময় তিনি ঐ
দিকে ইঙ্গিত করেছিলেন যে দিকে স্বয়ং রাসূলুল্লাহ সাল্লাল্লাহু 'আলাইহি ওয়া
সাল্লাম ছিলেন। কিন্তু রাসূলুল্লাহ সাল্লাল্লাহু 'আলাইহি ওয়া সাল্লামের ইযযাত ও
মর্যাদার জন্য তিনি তাঁর দিকে তাকালেননা। রাসূলুল্লাহ সাল্লাল্লাহু 'আলাইহি ওয়া
সাল্লাম জবাবে বললেন : হ্যাঁ, এই দিকের লোকদের জন্যও এটা মেনে নেয়া
যরুরী হবে। তখন সা'দ (রাঃ) বললেন : তাহলে এখন আমার ফাইসালা শুনুন!
বানু কুরাইযার মধ্যে যুদ্ধে অংশগ্রহণ করার মত যত লোক রয়েছে তাদের
সবাইকেই হত্যা করা হবে। তাদের শিশু সন্তানদেরকে বন্দী করা হবে এবং
তাদের ধন-সম্পদ মুসলিমদের অধিকারভুক্ত হবে। তার এই ফাইসালা শুনে
রাসূলুল্লাহ সাল্লাল্লাহু 'আলাইহি ওয়া সাল্লাম বললেন : হে সা'দ! তুমি এ ব্যাপারে
ঐ ফাইসালাই করেছ যা আল্লাহ তা'আলা সপ্তম আকাশের উপর ফাইসালা
করেছেন। অন্য একটি রিওয়ায়াতে আছে যে, রাসূলুল্লাহ সাল্লাল্লাহু 'আলাইহি ওয়া
সাল্লাম বললেন : হে সা'দ! প্রকৃত মালিক মহান আল্লাহর যে ফাইসালা সেই
ফাইসালাই তুমি শুনিয়েছ। অন্য বর্ণনায় রয়েছে : তুমি সর্বময় নিয়ন্ত্রণকারীর
নিয়মানুযায়ীই ফাইসালা দিয়েছ। (বুখারী ৪১২২, মুসলিম ১৭৬৮, ১৭৬৯,
আহমাদ ৬/১৪১-১৪২)
অতঃপর রাসূলুল্লাহ সাল্লাল্লাহু 'আলাইহি ওয়া সাল্লামের নির্দেশক্রমে গর্ত খনন
করা হয় এবং বানু কুরাইযা গোত্রের লোকদেরকে শৃংখলিত অবস্থায় নিয়ে আসা
--- OCR End ---