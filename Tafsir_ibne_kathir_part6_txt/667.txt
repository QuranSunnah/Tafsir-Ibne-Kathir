--- OCR Start ---
সূরা ৩১: লুকমান
৬৬৭
পারা ২১
اللَّهُ نَزَّلَ أَحْسَنَ الْحَدِيثِ كِتُبًا مُّتَشَابِهَا مَّثَانِيَ تَقْشَعِرُّ مِنْهُ
جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ وَقُلُوبُهُمْ إِلَى ذِكْرِ اللَّهِ
আল্লাহ অবতীর্ণ করেছেন উত্তম বাণী সম্বলিত কিতাব যা সুসামঞ্জস এবং যা
পুনঃ পুনঃ আবৃত্তি করা হয়। এতে যারা তাদের রাব্বকে ভয় করে তাদের গাত্র
রোমাঞ্চিত হয়, অতঃপর তাদের দেহ-মন প্রশান্ত হয়ে আল্লাহর স্মরণে ঝুঁকে
পড়ে। (সূরা যুমার, ৩৯ : ২৩) অতঃপর এখানে বর্ণিত হচ্ছে যে, পাপী ও দুষ্ট
লোকেরা আল্লাহর কিতাব শুনে কোন উপকার লাভ করেনা, বরং এর পরিবর্তে
গান-বাজনা নিয়ে মত্ত থাকে।
ة وَمِنَ النَّاسِ مَنْ يَشْتَرِئُ لَهُوَ الْحَدِيثِ لِيُضِلَّ عَنْ سَبِيلِ اللَّهِ
কেহ কেহ অজ্ঞতা বশতঃ আল্লাহর পথ হতে বিচ্যুত করার জন্য অসার বাক্য ক্রয়
করে। এ আয়াত সম্পর্কে আবদুল্লাহ ইবন মাসউদ (রাঃ) বলেন: আল্লাহর
শপথ! এর দ্বারা উদ্দেশ্য হচ্ছে গান-বাজনা নিয়ে লিপ্ত থাকা।” (তাবারী
২০/১২৭) কাতাদাহ (রহঃ) বলেন: আল্লাহর শপথ! সে হয়ত তার অর্থ দ্বারা
উহা ক্রয় করেনা। কিন্তু এখানে 'অসার বাক্য ক্রয় করা' বলতে এটাই বুঝানো
হয়েছে যে, সে উহা বলতে অথবা শোনতে পছন্দ করে। তাই সে যত বেশি এটা
পছন্দ করবে তত বেশি পথভ্রষ্ট হবে। সত্যের বিপরীতে সে যত বেশি এটা পছন্দ
করবে এবং অগ্রাধিকার দিবে তত বেশি সে তার কল্যাণকে ত্যাগ করে
অকল্যাণের দিকে ধাবিত হবে। (তাবারী ২০/১২৭) কেহ কেহ يَشْتَرِى لَهُوَ
الْحَدِيثِ এর ব্যাখ্যায় বলেন যে, গান শোনার জন্য গায়ক/গায়িকাদের ভাড়া
করে নিয়ে আসা, কিংবা তাদের আসরে গিয়ে গান শোনাও এর অন্তর্ভুক্ত। ইন্ন
জারীর (রহঃ) বলেন যে, এর অর্থ হচ্ছে সব ধরণের কথা ও বাক্য যা আল্লাহর
বাণী শোনা এবং তাঁর পথে চলার ব্যাপারে মানুষকে বিরত রাখে। (তাবারী
২০/১৩০) তাই এর পরেই বলা হয়েছে : يَشْتَرِي لَهْوَ الْحَدِيثِ অসার বাক্য ক্রয়
করে। অর্থাৎ ইসলামের কথা শোনা এবং তা অনুসরণ করা হতে বাধা দেয়।
মহামহিমান্বিত আল্লাহ বলেনঃ
--- OCR End ---