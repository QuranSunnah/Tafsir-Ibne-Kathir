--- OCR Start ---
সূরা ৩১: লুকমান
৬৭৯
পারা ২১
وَنَضَعُ الْمَوَازِينَ الْقِسْطَ لِيَوْمِ الْقِيمَةِ فَلَا تُظْلَمُ نَفْسٌ شَيْئًا
এবং কিয়ামাত দিবসে আমি স্থাপন করব ন্যায় বিচারের মানদন্ড। সুতরাং
কারও প্রতি কোন অবিচার করা হবেনা। (সূরা আম্বিয়া, ২১ : ৪৭) অন্যত্র বর্ণনা
করা হয়েছে:
فَمَنْ يَعْمَلْ مِثْقَالَ ذَرَّةٍ خَيْرًا يَّرَهُ . وَمَنْ يَعْمَلْ مِثْقَالَ ذَرَّةٍ شَرًّا يَّرَهُ
কেহ অণু পরিমাণ সৎ কাজ করলে তা দেখতে পাবে এবং কেহ অণু পরিমান
অসৎ কাজ করলে তাও দেখতে পাবে। (সূরা যিলযাল, ৯৯ : ৭-৮) সেই সৎ
আমল অথবা বদ আমল যদি থাকে কোন পাথরের মধ্যে, আসমানের উপরে,
মাটির নীচে, মোটকথা যেখানেই রাখা হোক না কেন আল্লাহ তা'আলার কাছে তা
গোপন থাকেনা। আল্লাহ সুবহানাহু ওয়া তা'আলা তা পেশ করবেনই।
إِنَّ اللَّهَ لَطِيفٌ خَبِيرٌ তিনি সূক্ষ্মদর্শী, তিনি সকল বিষয়ের খবর রাখেন।
ক্ষুদ্র হতে ক্ষুদ্রতম জিনিসও তাঁর কাছে অপ্রকাশিত থাকেনা। অন্ধকার রাতে
পিপীলিকা চলতে থাকলেও তিনি ওর পায়ের শব্দ শুনতে পান। এরপর লুকমান
তাঁর পুত্রকে বলেনঃ
يُبْنَى أَقِمِ الصَّلُوةَ হে আমার প্রিয় পুত্র! তুমি সালাতের প্রতি সতর্ক দৃষ্টি
রাখবে। ওর ফার্য, ওয়াজিব, আরকান, সময় ইত্যাদির পূর্ণ হিফাযাত করবে। এ
$ أمرُ بِالْمَعْرُوفِ وَانْهَ عَنِ الْمُنْكَرِ $
পৌঁছে দিবে। প্রত্যেক ভাল কাজের জন্য সকলকে উৎসাহিত করবে। মন্দ কাজ
থেকে তাদেরকে বিরত রাখার চেষ্টা করবে। وَاصْبِرْ عَلَى مَا أَصَابَكَ যেহেতু ভাল
কাজের আদেশ ও মন্দ কাজ হতে নিষেধ এমন একটি বিষয় যা প্রত্যেকের কাছে
তিক্ত লাগে, সত্যভাষী লোকদের সাথে সবাই শত্রুতা রাখে, সেই হেতু আল্লাহ
তা'আলা তাদের দেয়া কষ্টের উপর ধৈর্যধারণের নির্দেশ দিয়েছেন। আল্লাহর পথে
উন্মুক্ত তরবারীর নীচে নানা প্রকার কষ্ট সহ্য করার সময় চুপ হয়ে বসে না থাকা
খুব বড় বাহাদুরীর কাজ। লুকমান তাই স্বীয় পুত্রকে এ কাজের উপদেশই
দিয়েছেন। এরপর লুকমান স্বীয় পুত্রকে বলেনঃ
--- OCR End ---