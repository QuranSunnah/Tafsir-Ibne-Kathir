সূরা ২৬: শু'আরা
৩২৬
পারা ১৯
الَّذِي خَلَقَنِي فَهُوَ يَهْدِيْنِ আমি এসব গুণে গুণান্বিত রবেরই ইবাদাত করি।
তিনি ছাড়া আর কারও আমি ইবাদাত করবনা। তাঁর প্রথম গুণ এই যে, তিনি
আমাকে সৃষ্টি করেছেন। তিনিই আমাকে পথ প্রদর্শন করেন। তাঁর দ্বিতীয় গুণ এই
যে, তিনিই হলেন প্রকৃত পথ প্রদর্শক। তিনি যাকে চান তাঁর পথে পরিচালিত
করেন এবং যাকে চান ভুল পথে পরিচালিত করেন।
وَالَّذِي هُوَ يُطْعِمُنِي وَ يَسْقِينِ আমার রবের তৃতীয় গুণ এই যে, তিনি হলেন
সৃষ্টজীবের আহারদাতা। আসমান ও যমীনের সমস্ত উপকরণ তিনিই প্রস্তুত
করেছেন। মেঘ উঠানো, ছড়ানো এবং তা হতে বৃষ্টি বর্ষণ করা, তা দ্বারা
পৃথিবীকে সঞ্জীবিত করা এবং এরপর যমীন হতে ফসল উৎপাদন এসব তাঁরই
কাজ। তিনিই পিপাসা নিবারণকারী সুপেয় পানি আমাদেরকে দান করেন এবং
তাঁর অন্যান্য সৃষ্টজীবকেও দান করে থাকেন। মোট কথা, আহার্য ও পানীয়
দানকারী তিনিই।
وَ إِذَا مَرِضْتُ فَهُوَ يَشْفِينِ সাথে সাথে আমাদেরকে সুস্থতা দানও তাঁরই
কাজ। এখানে ইবরাহীম (আঃ) পূর্ণ ভদ্রতা রক্ষা করেছেন যে, রোগাক্রান্ত হওয়ার
সম্বন্ধ তিনি নিজের দিকে করেছেন, আর রোগমুক্তির সম্বন্ধ করেছেন আল্লাহ
তা'আলার দিকে। অথচ রোগও তাঁরই নির্ধারণকৃত ও তৈরীকৃত। এই সৌন্দর্য ও
নমনীয়তা সূরা ফাতিহায়ও রয়েছে।
اهْدِنَا الصِّرَاطَ الْمُسْتَقِيمَ
আমাদেরকে সরল সঠিক পথ প্রদর্শন করুন। (সূরা ফাতিহা, ১ : ৬) ইনআম
ও হিদায়াতের সম্বন্ধ রয়েছে আল্লাহ তাবারাকা ওয়া তা'আলার দিকে। আর
গযবের ফায়েল বা কর্তাকে লুপ্ত রাখা হয়েছে। সূরা জিন-এ জিনদের উক্তিতেও
এটাই পরিলক্ষিত হয়। তারা বলেছেঃ
وَأَنَّا لَا نَدْرِي أَشَةٌ أَرِيدَ بِمَنْ فِي الْأَرْضِ أَمْ أَرَادَ بِهِمْ رَبُّهُمْ رَشَدًا
আমরা জানিনা, জগতবাসীর অমংগলই অভিপ্রেত, না কি তাদের রাব্ব তাদের
মংগল করার ইচ্ছা রাখেন। (সূরা জিন, ৭২ : ১০) এখানেও মঙ্গলের নিসবাত বা
সম্বন্ধ রবের দিকে করা হয়েছে এবং অমঙ্গলের মধ্যে এই সম্বন্ধ প্রকাশ করা
হয়নি। অনুরূপভাবে এই আয়াতেও রয়েছেঃ