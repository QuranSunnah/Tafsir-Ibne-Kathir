--- OCR Start ---
সূরা ২৪ : নূর
১৫৬
রাস্তায় হাটার সময় মহিলাদের চলার ভদ্রতা
পারা ১৮
$$وَلَا يَضْرِبْنَ بِأَرْجُلِهِنَّ$$
গোপন আভরণ প্রকাশের উদ্দেশে সজোরে পদক্ষেপ না করে। অজ্ঞতার যুগে
এরূপ হত যে, মহিলারা চলার সময় যমীনের উপর সজোরে পা ফেলত যাতে
পায়ের অলংকার বেজে উঠে। ইসলামে এরূপ করা নিষিদ্ধ হয়ে যায়। সুতরাং
নারীদেরকে প্রতিটি এমন কাজ থেকে নিষেধ করে দেয়া হয় যাতে তাদের গোপন
আভরণ প্রকাশ পেয়ে না যায়। তাই তার জন্য আতর ও সুগন্ধি মেখে বাইরে বের
হওয়াও নিষিদ্ধ, যাতে সুগন্ধির কারণে তাদের মনে কোন কিছুর কামনা বাসনা
জাগতে না পারে।
আবূ মূসা (রাঃ) হতে বর্ণিত, নাবী সাল্লাল্লাহু 'আলাইহি ওয়া সাল্লাম বলেছেন
ঃ প্রত্যেক চক্ষু ব্যভিচারী। যখন নারী আতর মেখে, ফুল পরে, সুগন্ধি ছড়িয়ে
পুরুষদের কোন মাজলিসের পাশ দিয়ে গমন করে তখন সে এরূপ এরূপ (অর্থাৎ
ব্যভিচারিণী)। (তিরমিযী ৮/৭০, আবূ দাউদ ৪/৪০০, নাসাঈ ৮/১৫৩)
এরই আলোকে এ কথাও বলা হয়েছে যে, মহিলারা রাস্তার মাঝখান দিয়ে
চলাফিরা করবেনা। কারণ এতে চরিত্রহীন স্বেচ্ছাচারী নারীদের আচরণ প্রকাশ
পায়। আবূ উসাইদ আনসারী (রাঃ) হতে বর্ণিত আছে যে, একদা রাসূলুল্লাহ
সাল্লাল্লাহু 'আলাইহি ওয়া সাল্লাম মাসজিদ থেকে আসার সময় পথে পুরুষ ও
নারীদেরকে একত্রে মিলে-মিশে চলতে দেখে বলেন ঃ হে নারীরা! তোমরা
এদিকে ওদিকে হয়ে যাও। মাঝপথ দিয়ে চলা তোমাদের জন্য শোভনীয় নয়।
তোমরা রাস্তার এক পাশ দিয়ে চলবে। তাঁর এ কথা শুনে নারীরা দেয়াল ঘেঁষে
চলতে শুরু করে। এমনকি দেয়ালের সাথে তাদের কাপড়ের ঘর্ষণ লাগছিল।
(আবূ দাউদ ৫/৪২২) এরপর মহামহিমান্বিত আল্লাহ বলেন ঃ
$$وَتُوبُوا إِلَى اللَّهِ جَمِيعًا أَيُّهَ الْمُؤْمِنُونَ لَعَلَّكُمْ تُفْلِحُوْنَ$$
সবাই আল্লাহর কাছে ক্ষমা প্রার্থনা কর। আমার বাতলানো গুণাবলীর অধিকারী
হয়ে যাও। অজ্ঞতার যুগের বদ অভ্যাসগুলো পরিত্যাগ কর। তাহলেই তোমরা
সফলকাম হতে পারবে। আল্লাহ সুবহানাহু বলেনঃ
$$وَتُوبُوا إِلَى اللَّهِ جَمِيعًا أَيُّهَ الْمُؤْمِنُونَ لَعَلَّكُمْ تُفْلِحُوْنَ$$
আদেশ করা হয়েছে সেইভাবে সুন্দর ও প্রশংসনীয় উপায়ে ঐ আমল করতে থাক
--- OCR End ---