--- OCR Start ---
সূরা ২৪: নূর
১৪৫
পারা ১৮
এটা স্মরণ রাখার বিষয় যে, বাড়ীতে প্রবেশের জন্য অনুমতি প্রার্থনাকারী
দরজার সামনে দাঁড়াবেনা। বরং তাকে ডানে বা বামে একটু সরে দাঁড়াতে হবে।
কেননা সুনান আবূ দাঊদে আবদুল্লাহ ইব্‌ন বুসর (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম যখন কারও বাড়ী যেতেন তখন তিনি
তার বাড়ীর দরযার ঠিক সামনে দাঁড়াতেননা। বরং এদিক-ওদিক একটু সরে
দাঁড়াতেন। আর তিনি সালাম দিতেন। তখন পর্যন্ত দরযার উপর পর্দা টানানোর
কোন ব্যবস্থা ছিলনা । (আবূ দাউদ, ৫/৩৭৪)
অন্য একটি হাদীসে রয়েছে : কেহ যদি তোমার বাড়ীতে তোমার অনুমতি
ছাড়াই উঁকি মারে এবং তুমি তাকে পাথর মেরে দাও, আর এর ফলে যদি তার
চক্ষু বিদীর্ণ হয় তাহলে তাতে তোমার কোন অপরাধ হবেনা। (ফাতহুল বারী
১২/২৫৩, মুসলিম ৩/১৬৯৯)
বর্ণিত আছে যে, একদা যাবির (রাঃ) তাঁর পিতার ঋণ আদায়ের ব্যাপারে
রাসূলুল্লাহ সাল্লাল্লাহু 'আলাইহি ওয়া সাল্লামের কাছে হাযির হন। তিনি দরযায়
করাঘাত করেন। রাসূলুল্লাহ সাল্লাল্লাহু 'আলাইহি ওয়া সাল্লাম জিজ্ঞেস করেন :
কে? যাবির (রাঃ) উত্তরে বলেন : আমি। রাসূলুল্লাহ সাল্লাল্লাহু 'আলাইহি ওয়া
সাল্লাম বলেন : আমি, আমি? তিনি যেন 'আমি' বলাকে অপছন্দ করলেন।
(ফাতহুল বারী ১১/৩৭, মুসলিম ৩/১২৯৬, আবূ দাউদ ৫/৩৭৪, তিরমিযী
৭/৪৯১, নাসাঈ ৬/৯০, ইব্‌ন মাজাহ ৩/১২২২) কেননা 'আমি' বলায় ঐ ব্যক্তি
কে তা জানা যায়না যে পর্যন্ত না নাম বা কুনিয়াত বলা হবে। 'আমি'তো
প্রত্যেকেই নিজের জন্য বলতে পারে। অতএব এর দ্বারা প্রকৃত অনুমতি
প্রার্থনাকারীর পরিচয় লাভ করা যেতে পারেনা। আল আউফী (রহঃ) ইন
আব্বাস (রাঃ) থেকে বর্ণনা করেন, 'মানুষের জন্য সহজ করে দেয়া' এর অর্থ হল
কারও গৃহে প্রবেশ করার ব্যাপারে অনুমতি নেয়া। অন্যান্যরাও এ মত পোষণ
করেন। (তাবারী ১৯/১৪৬)
কালাদাহ ইবনুল হাম্বল (রাঃ) বর্ণনা করেন যে, মাক্কা বিজয়ের সময়
সাফওয়ান ইব্‌ন উমাইয়া (রাঃ) মুসলিম হওয়ার পর একদা তাকে রাসূলুল্লাহ
সাল্লাল্লাহু 'আলাইহি ওয়া সাল্লামের নিকট প্রেরণ করেন। তিনি ঐ সময়
উপত্যকার উঁচু স্থানে অবস্থান করছিলেন। কালাদাহ ইবনুল হাম্বল (রাঃ) সালাম
প্রদান ও অনুমতি প্রার্থনা ছাড়াই তাঁর নিকট পৌঁছে যান। রাসূলুল্লাহ সাল্লাল্লাহু
'আলাইহি ওয়া সাল্লাম তাঁকে বলেন : ফিরে যাও এবং বল : আসসালামু
আলাইকুম, আমি আসতে পারি কি? (আহমাদ ৩/৪১৪, আবূ দাউদ ৫/৩৬৮,
তিরমিযী ৭/৪৯০, নাসাঈ ৬/৮৭)
--- OCR End ---