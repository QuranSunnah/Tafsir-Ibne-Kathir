--- OCR Start ---
সূরা ৩০ : রূম
৬৫৭
পারা ২১
فَإِذَا أَصَابَ بِهِ مَنْ يَشَاءُ مِنْ عِبَادِةٍ إِذَا هُمْ يَسْتَبْشِرُونَ
তিনি তাঁর বান্দাদের মধ্যে যাদেরকে ইচ্ছা তাদের নিকট ওটা পৌঁছে দেন তখন
তারা হয় হর্ষোৎফুল্ল। যখন বৃষ্টির খুবই প্রয়োজন হয়ে পড়ে তখন আল্লাহ
তা'আলা তাদের উপর বৃষ্টি বর্ষণ করার ফলে তারা আনন্দোল্লাস করে থাকে।
অতঃপর বলা হয়েছেঃ
وَ إِنْ كَانُوا مِنْ قَبْلِ أَنْ يُنَزَّلَ عَلَيْهِمْ مِّنْ قَبْلِهِ لَمُبْلِسِيْنَ
তাদের প্রতি বৃষ্টি বর্ষণের পূর্বে নিরাশ ছিল। বৃষ্টি হওয়ার ব্যাপারে যারা একেবারে
নিরাশ হয়ে পড়ে এবং মনে করতে থাকে যে, আল্লাহর রাহমাতের বৃষ্টি মনে হয়
তাদের উপর আর কখনই বর্ষিত হবেনা তখনই আল্লাহ তা'আলা তাদের উপর বৃষ্টি
বর্ষণ করেন। অর্থাৎ উহা এমন সময় বর্ষিত হয় যখন তা হয় তাদের জন্য এক
বিরাট আর্শিবাদ । এ জন্য তারা হয়ে পড়ে উল্লসিত। এমনও হয় যে, বৃষ্টির মৌসুম
এসে গেছে, লোকজন তাদের চাষাবাদ এবং অন্যান্য প্রয়োজনের জন্য বৃষ্টির
অপেক্ষা করছে, অথচ বৃষ্টি বর্ষণের কোন লক্ষণই দেখা যাচ্ছেনা। এমতাবস্থায়
মানুষ নিরাশ হয়ে যায়। ঠিক তখনই আল্লাহ সুবহানাহু ওয়া তা'আলা তাদের শুস্ক
ভূমি সতেজ করার জন্য, তাদের আশাহত হৃদয়কে উজ্জীবিত করার জন্য তাঁর
রাহমাতের বৃষ্টি বর্ষণ করেন। ফলে মানুষ পানি পানে তৃপ্ত হয়, মৃত যমীন পুনর্জীবন
লাভ করে এবং বিভিন্ন নয়নাভিরাম গাছ-পালা, ফল-ফুল ও শক্তি উৎপাদন করে
বিভিন্ন প্রাণীর খাদ্যের যোগান দেয়। অতঃপর আল্লাহ তা'আলা বলেনঃ
পূর্বে তারা সময়মত বৃষ্টি বর্ষিত না হওয়ার কারণে নিরাশ হয়ে পড়েছিল। এই
নৈরাশ্যের মধ্যে হঠাৎ মেঘ উঠলো ও বৃষ্টি বর্ষিত হল। বৃষ্টির পানি চারদিকে জমে
গেল এবং তাদের শুষ্ক ভূমি সিক্ত হয়ে উঠলো। দুর্ভিক্ষ প্রাচুর্যে পরিবর্তিত হল।
অথবা মাঠ শুষ্ক ছিল, ফসলবিহীন ছিল, এখন বৃষ্টি বর্ষণের ফলে চতুর্দিকে সবুজ
ফসল দেখা যেতে লাগল। তাইতো আল্লাহ বলেনঃ
فَانْظُرْ إِلَى اثْرِ رَحْمَتِ اللَّهِ আল্লাহর অনুগ্রহের ফল সম্বন্ধে চিন্তা কর, কিভাবে
তিনি ভূমির মৃত্যুর পর ওকে পুনর্জীবিত করেন। كَيْفَ يُحْيِ الْأَرْضَ بَعْدَ مَوْتِهَا
এভাবেই তিনি মৃতকে জীবিত করবেন। কারণ তিনি সর্ববিষয়ে সর্বশক্তিমান।
এরপর তিনি বলেনঃ
--- OCR End ---