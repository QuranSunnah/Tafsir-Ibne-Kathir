সূরা ৩৩ আহযাব
৭৭৫
পারা ২২
ইবন জারীর (রহঃ) বর্ণনা করেন যে, সাফিইয়াহ বিন্ত শাইবাহ (রহঃ)
বলেন, আয়িশা (রাঃ) বলেছেন : একদা ভোরে রাসূল সাল্লাল্লাহু 'আলাইহি ওয়া
সাল্লাম কালো উটের চুলের তৈরী একটি ডোরাকাটা চাদর গায়ে জড়িয়ে বের হন।
তখন তাঁর কাছে হাসান (রাঃ) এলে তিনি তাকে চাদরের মধ্যে জড়িয়ে নেন।
অতঃপর হুসাইন (রাঃ) তাঁর কাছে এলে তাকেও তিনি চাদরে জড়িয়ে নেন। এর
পর ফাতিমা (রাঃ) এলে তাকেও তাঁর চাদরে জড়িয়ে নেন। অতঃপর আলী (রাঃ)
তাঁর কাছে আসেন। রাসূল সাল্লাল্লাহু 'আলাইহি ওয়া সাল্লাম তাকেও তাঁর চাদরে
জড়িয়ে নেন। অতঃপর তিনি পাঠ করেনঃ
إِنَّمَا يُرِيدُ اللهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيرًا
আল্লাহতো শুধু চান তোমাদের হতে অপবিত্রতা দূর করতে এবং তোমাদেরকে
সম্পূর্ণ রূপে পবিত্র করতে। (তাবারী ২০/২৬১, মুসলিম ২০৮১)
ইয়াযীদ ইব্‌ন হিব্বান (রহঃ) হতে বর্ণিত, তিনি বলেন : আমি, হুসাইন ইব্ন
সাবরাহ (রহঃ) এবং উমার ইব্‌ন মুসলিম (রহঃ) যায়িদ ইব্‌ন আরকামের (রাঃ)
নিকট গমন করি। আমরা তাঁর কাছে উপবেশন করলে হুসাইন (রহঃ) তাকে
বলেন : হে যায়িদ (রাঃ)! আপনিতো বহু কল্যাণ লাভ করেছেন। আপনি
রাসূলুল্লাহ সাল্লাল্লাহু 'আলাইহি ওয়া সাল্লামকে দেখেছেন, তাঁর হাদীস শুনেছেন,
তাঁর সাথে যুদ্ধ করেছেন এবং তাঁর পিছনে সালাত আদায় করেছেন। সুতরাং হে
যায়িদ (রাঃ)! আপনি বহু কল্যাণ ও মঙ্গল লাভ করেছেন! আপনি রাসূলুল্লাহ
সাল্লাল্লাহু 'আলাইহি ওয়া সাল্লামের নিকট হতে যা শুনেছেন তা আমাদের নিকট
বর্ণনা করুন। তিনি তখন বললেন : হে আমার ভ্রাতুস্পুত্র! আল্লাহর শপথ! এখন
আমার বয়স খুব বেশী হয়ে গেছে, রাসূলুল্লাহ সাল্লাল্লাহু 'আলাইহি ওয়া সাল্লামের
যামানা দূরে চলে গেছে, যা আমি রাসূলুল্লাহ সাল্লাল্লাহু 'আলাইহি ওয়া সাল্লাম
হতে শুনেছি তার কিছু কিছু বিস্মরণ হয়েছি। এখন আমি তোমাকে যা বলি তাই
কর এবং তা মেনে নাও এবং আমি যা বলতে ভুলে যাই সেই জন্য মনে কষ্ট
নিওনা। শোন! মাক্কা ও মাদীনার মাঝখানে একটি পানির জায়গা রয়েছে যার নাম
'খাম'। সেখানে রাসূলুল্লাহ সাল্লাল্লাহু 'আলাইহি ওয়া সাল্লাম দাঁড়িয়ে আমাদের
সামনে ভাষণ দেন। প্রথমে আল্লাহর প্রশংসা করেন এবং অতঃপর তিনি বলেনঃ
আমি একজন মানুষ। অতি সত্ত্বর আমার রবের পক্ষ হতে আমার নিকট একজন
দূত আগমন করবেন এবং আমি তাঁর ডাকে সাড়া দিব। আমি তোমাদের কাছে
দু'টি বস্তু ছেড়ে যাচ্ছি। প্রথমটি হল আল্লাহর কিতাব, যাতে হিদায়াত ও জ্যোতি