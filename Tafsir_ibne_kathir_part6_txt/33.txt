সূরা ২৩ : মু'মিনূন
৩৩
পারা ১৮
সুতরাং এই বিনয় ও নম্রতা ঐ ব্যক্তিই লাভ করতে পারে যার অন্তঃকরণ খাঁটি
ও বিশুদ্ধ হয়, সালাতে পুরোপুরিভাবে মনোযোগ থাকে এবং সমস্ত কাজ অপেক্ষা
সালাতে বেশী আগ্রহী। তখন মন হয় আনন্দে আপ্লুত এবং চোখে আসে
শীতলতা। যেমন আনাস (রাঃ) হতে বর্ণিত আছে যে, নাবী সাল্লাল্লাহু 'আলাইহি
ওয়া সাল্লাম বলেছেন: আমার কাছে সুগন্ধি ও মহিলা খুবই পছন্দনীয় এবং
আমার চক্ষু ঠাণ্ডাকারী হল সালাত। (আহমাদ ৩/১৯৯, নাসাঈ ১৭/৬১, ৬২)
মহান আল্লাহ বলেন:
اللَّغْوِ مُعْرِضُونَ وَالَّذِينَ هُمْ عَنِ
যারা অসার ক্রিয়া-কলাপ হতে বিরত থাকে।
অর্থাৎ মু'মিনরা বাতিল, শিক্, পাপ এবং বাজে ও নিরর্থক কথা হতে দূরে
থাকে। যেমন আল্লাহ তা'আলা বলেনঃ
وَإِذَا مَرُّوا بِاللَّغْوِ مَرُّوا كِرَامًا
এবং যখন তারা অসার ক্রিয়া-কলাপের সম্মুখীন হয় তখন স্বীয় মর্যাদার সাথে
তা পরিহার করে চলে। (সূরা ফুরকান, ২৫ : ৭২) কাতাদাহ (রহঃ) বলেন :
আল্লাহর শপথ! এমতাবস্থায় আল্লাহর কাছ থেকে তারা যা প্রাপ্ত হয় তা তাদেরকে
খারাপ কাজ থেকে দূরে সরিয়ে রাখে। (আয যুহুদ ৫৫) আল্লাহ সুবহানাহু ওয়া
তা'আলার উক্তিঃ
وَالَّذِينَ هُمْ لِلزَّكَاةِ فَاعِلُونَ যারা যাকাত দানে সক্রিয়। অর্থাৎ মু'মিনদের আর
একটি বিশেষ গুণ এই যে, তারা তাদের সম্পদের যাকাত আদায় করে।
অধিকাংশ তাফসীরকারক
এটাই অর্থ করেছেন। কিন্তু এতে একটি প্রশ্ন ওঠে যে, এটাতো মাক্কী আয়াত,
অথচ যাকাততো ফার্য হয় রাসূলুল্লাহ সাল্লাল্লাহু 'আলাইহি ওয়া সাল্লামের
মাদীনায় হিজরাতের দ্বিতীয় বছর। সুতরাং মাক্কী আয়াতে যাকাতের বর্ণনা কেমন
করে হয়? এর উত্তর এই যে, যাকাত মাক্কায়ই ফার্য হয়েছিল, তক্ষে ওর
নিসাবের পরিমাণ কত ইত্যাদি হুকুমসমূহ মাদীনায় নির্ধারিত হয়েছিল। যেমন
দেখা যায় যে, সূরা আন'আম মাক্কী সূরা, অথচ ওর মধ্যেও যাকাতের এই হুকুমই
বিদ্যমান রয়েছে। ঘোষিত হয়েছেঃ
وَاتُوا حَقَّهُ يَوْمَ حَصَادِهِ