সূরা ২৩ : মু'মিনূন
৬৪
পারা ১৮
তারা স্বীয় পাপ বর্ধিত করবে এ জন্যই আমি তাদেরকে অবকাশ প্রদান করি।
(সূরা আলে ইমরান, ৩ : ১৭৮) মহান আল্লাহ অন্যত্র বলেন :
فَذَرْنِي وَ مَنْ يُكَذِّبُ بِهَذَا الْحَدِيثِ سَنَسْتَدْرِجُهُمْ مِنْ حَيْثُ لَا
يَعْلَمُوْنَ . وَأُمْلِي لَهُمْ
যারা আমাকে এবং এই বাণীকে প্রত্যাখ্যান করে তাদেরকে ছেড়ে দাও আমার
হাতে। আমি তাদেরকে এমনভাবে ক্রমে ক্রমে ধরব যে, তারা জানতে পারবেনা।
আর আমি তাদেরকে সময় দিয়ে থাকি। (সূরা কলম, ৬৮ : ৪৪-৪৫)
ذَرْنِي وَ مَنْ خَلَقْتُ وَحِيدًا. وَ جَعَلْتُ لَهُ مَالًا مَّمْدُودًا. وَ بَنِينَ
شُهُودًا. وَ مَهَّدْتُ لَهُ تَمْهِيدًا. ثُمَّ يَطْمَعُ أَنْ أَزِيدَ. كَلَّا إِنَّهُ كَانَ
لايَتِنَا عَنِيدًا
আমাকে ছেড়ে দাও এবং তাকে, যাকে আমি সৃষ্টি করেছি অসাধারণ করে।
আমি তাকে দিয়েছি বিপুল ধন-সম্পদ এবং নিত্য সঙ্গী পুত্রগণ এবং তাকে
দিয়েছি স্বাচ্ছন্দময় জীবনের প্রচুর উপকরণ। এর পরও সে কামনা করে যে, আমি
তাকে আরও অধিক দিই। না, তা হবেনা, সেতো আমার নিদর্শনসমূহের ঔদ্ধত
বিরুদ্ধাচারী । (সূরা মুদ্দাসির, ৭৪ : ১১-১৬) অন্যত্র আল্লাহ তা'আলা বলেন :
وَ مَا أَمْوَالُكُمْ وَلَا أَوْلَادُكُمْ بِالَّتِي تُقَرِّبُكُمْ عِنْدَنَا زُلْفَى إِلَّا مَنْ آمَنَ وَ
عَمِلَ صَالِحًا
তোমাদের ধন-সম্পদ ও সন্তান-সন্ততি এমন কিছু নয় যা তোমাদেরকে
আমার নিকটবর্তী করে দিবে; যারা ঈমান আনে ও সৎ কাজ করে। (সূরা সাবা,
৩৪ : ৩৭) এ বিষয়ে আরও বহু আয়াত রয়েছে।
আবদুল্লাহ ইব্‌ন মাসঊদ (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : 'আল্লাহ তা'আলা তোমাদের মধ্যে তোমাদের
চরিত্রকে বন্টন করে দিয়েছেন যেমনভাবে তোমাদের মধ্যে বন্টন করেছেন
তোমাদের জীবিকাকে। যাকে তিনি ভালবাসেন তাকেও দুনিয়া দান করেন এবং