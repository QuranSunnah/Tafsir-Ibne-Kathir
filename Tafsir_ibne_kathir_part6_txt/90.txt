সূরা ২৩ : মু'মিনূন
৯০
পারা ১৮
মন্দ প্রতিহত কর উৎকৃষ্ট দ্বারা; ফলে তোমার সাথে যার শত্রুতা আছে সে
হয়ে যাবে অন্তরঙ্গ বন্ধুর মত। এই গুণের অধিকারী করা হয় শুধু তাদেরকেই
যারা ধৈর্যশীল, এই গুণের অধিকারী করা হয় শুধু তাদেরকেই যারা মহা
ভাগ্যবান। (সূরা ফুসসিলাত, ৪১ : ৩৪-৩৫)
মানুষের অনিষ্টতা থেকে বাঁচার উত্তম পন্থা বলে দেয়ার পর মহান আল্লাহ
শাইতানের অনিষ্টতা হতে বাঁচার উপায় বলে দিচ্ছেনঃ
وَقُلْ رَّبِّ اَعُوْذُ بِكَ مِنْ هَمَزَتِ الشَّيْطِينِ বল, হে আমার রাব্ব! আমি
আপনার আশ্রয় প্রার্থনা করি শাইতানের প্ররোচনা হতে। কেননা তার প্ররোচনা
হতে বাঁচার অস্ত্র এই প্রার্থনা ছাড়া তোমাদের অধিকারে আর কিছুই নেই। কোন
কৌশল কিংবা সদাচরণ দ্বারা সে মানুষের বশে আসতে পারেনা। আশ্রয় প্রার্থনা
করার বর্ণনায় আমরা লিখে এসেছি যে, রাসূলুল্লাহ সাল্লাল্লাহু 'আলাইহি ওয়া
সাল্লাম পাঠ করতেন ঃ
أَعُوذُ بِاللَّهِ مِنْ الشَّيْطَانِ الرَّجِيمِ مِنْ هَمْزِهِ وَنَفْخِهِ وَنَفْثِهِ
আমি শ্রোতা ও জ্ঞাতা আল্লাহর নিকট বিতাড়িত শাইতানের প্ররোচনা, কুমন্ত্রণা ও
ফুৎকার হতে আশ্রয় প্রার্থনা করছি। (আবূ দাঊদ ১/৪৯০) কুরআনের উক্তিঃ
وَأَعُوذُ بِكَ رَبِّ أَنْ يَحْفُرُونِ হে আমার রাব্ব! আমি আপনার নিকট আশ্রয়
প্রার্থনা করি আমার নিকট তাদের উপস্থিতি হতে। শাইতান যেন আমার কোন
কাজে প্রতিবন্ধকতা সৃষ্টি করতে না পারে। সুতরাং প্রত্যেক কাজের প্রারম্ভে
আল্লাহর স্মরণ ঐ কাজের মধ্যে শাইতানের প্রবেশ করাকে সরিয়ে রাখে।
পানাহার, সহবাস, যবাহ ইত্যাদি প্রত্যেকটি কাজের শুরুতে আল্লাহকে স্মরণ করা
উচিত। বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম নিম্নের
দু'আটিও পাঠ করতেনঃ
اللَّهُمَّ إِنِّي أَعُوذُ بِكَ مِنَ الْهَرَمِ وَاَعُوذُ بِكَ مِنَ الْهَدْمِ وَمِنَ الْعَرَقِ
وَأَعُوذُ بِكَ مِنْ أَنْ يَتَخَبَّطَنِيَ الشَّيْطَانُ عِنْدَ الْمَوْتِ
অর্থ : হে আল্লাহ! আমি আপনার নিকট আশ্রয় প্রার্থনা করছি অতি বার্ধক্য
হতে, আশ্রয় চাচ্ছি পিষ্ট হয়ে (আকস্মিকভাবে) মৃত্যুবরণ করা হতে ও ডুবে মারা
যাওয়া হতে এবং শাইতান যেন আমাকে আমার মৃত্যুর সময় বিভ্রান্ত করতে না
পারে সেই জন্য আপনার নিকট আশ্রয় প্রার্থনা করছি। (আবূ দাঊদ ২/১৯৪)