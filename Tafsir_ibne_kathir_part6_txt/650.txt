সূরা ৩০ : রূম
৬৫০
পারা ২১
আর ٰبِحَارُ দ্বারা বুঝানো হয়েছে শহর ও গ্রামকে। অন্যত্র ইব্‌ন আব্বাস (রাঃ)
এবং ইকরিমাহ (রহঃ) বলেন যে, ٰبِحَارُ দ্বারা ঐ সমস্ত শহরকে বুঝানো হয়েছে যা
নদীর তীরে অবস্থিত। (তাবারী ২০/১০৮) ٰبِحَارُ দ্বারা বুঝানো হয়েছে সমুদ্রকে যা
মানুষের নিকট পরিচিত ।
যায়িদ ইব্‌ন রাফি (রহঃ) ظَهَرَ الْفَسَادُ এর অর্থ করেছেন : স্থল ভাগের
বিপর্যয় দ্বারা উদ্দেশ্য হল বৃষ্টি বন্ধ হয়ে যাওয়া, ফসল ও ফল-মূল সৃষ্টি না হওয়া
এবং দুর্ভিক্ষ হওয়া। আর সমুদ্রের বিপর্যয় দ্বারা উদ্দেশ্য হল পানিতে থাকা
প্রাণীদের বিপর্যয় হওয়া। ইব্‌ন আবী হাতিম (রহঃ) বর্ণনা করেন : মুহাম্মাদ ইব্‌ন
আবদুল্লাহ ইব্‌ন ইয়াযীদ আল মুকরী (রহঃ) সুফিয়ান (রহঃ) হতে, তিনি হুমাইদ
ইব্‌ন কায়িস আল আরায (রহঃ) হতে, তিনি মুজাহিদ (রহঃ) হতে বলেন যে,
ظَهَرَ الْفَسَادُ فِي الْبَرِّ وَ الْبَحْرِ এর অর্থ হচ্ছে মানব সভ্যতার ভঙ্গ করা এবং
জোরপূর্বক নৌযান ছিনিয়ে নেয়া। কিন্তু প্রথম বর্ণিত ব্যাখ্যাটি বেশী প্রকাশমান।
এর ব্যাখ্যায় বলা হয়েছে যে, ফল বা খাদ্যশস্যের ক্ষতি মানুষের পাপের
কারণে হয়ে থাকে। আবুল আলিয়াহ (রহঃ) বলেনঃ যারা আল্লাহর অবাধ্য তারাই
পৃথিবীতে বিপর্যয় সৃষ্টি করে। কারণ আসমান ও যমীনের স্বাভাবিক অবস্থা
আল্লাহর ইবাদাত ও আনুগত্যের দ্বারা হয়ে থাকে। সুনান আবূ দাঊদে রয়েছে :
যমীনে একটি হদ (পাপের শাস্তি) কায়েম হওয়া যমীনবাসীর উপর বর্ষিত চল্লিশ
দিনের বৃষ্টি অপেক্ষা উত্তম। (আবূ দাঊদ ৮/৭৫) এটা এ কারণে যে, হদ কায়েম
হলে পাপীরা পাপ কাজ হতে বিরত থাকবে। আর দুনিয়ায় যখন পাপ কাজ বন্ধ
হয়ে যাবে তখন দুনিয়াবাসী আসমান ও যমীনের বারাকাত লাভ করবে।
শেষ যুগে যখন ঈসা ইবন মারইয়াম (আঃ) পৃথিবীতে পুনরায় প্রেরিত হবেন
ও পবিত্র শারীয়াত মুতাবেক ফাইসালা দিতে থাকবেন, যেমন শূকরের হত্যা,
ক্রুসকে ভেঙ্গে ফেলা, জিযিয়া কর বন্ধ অর্থাৎ হয় ইসলামের কবুলিয়ত, না হয়
যুদ্ধ। তারপর তাঁর সময় দাজ্জাল ও তার অনুসারীদের পতন ও ইয়াজুজ-
মা'জুজের ধ্বংস সাধন হয়ে যাবে, তখন যমীনকে বলা হবে : তোমার বারাকাত
ফিরিয়ে আন। সেই দিন একটি ডালিম ফল একটি বড় দলের (খাদ্য হিসাবে)
যথেষ্ট হবে। এ ডালিম এত বড় হবে যে, ওর বাকলের নীচে এসব লোক ছায়া