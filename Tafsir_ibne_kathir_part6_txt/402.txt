সূরা ২৭: নাম্ন
৪০২
পারা ১৯
খুঁড়ে পানির স্তরে পৌঁছে তা সংগ্রহ করে। এভাবে একদিন তিনি এক জঙ্গলে
অবস্থান করছিলেন এবং পানির খোঁজ নেয়ার জন্য হুদহুদ পাখীর সন্ধান নেন।
ঘটনাক্রমে ঐ সময় হুদহুদ উপস্থিত ছিলনা। তাকে দেখতে না পেয়ে সুলাইমান
(আঃ) বলেনঃ
$$ مَا لِيَ لَا أَرَى الْهُدُهُدَ أَمْ كَানَ مِنَ الْغَابِبِيْنَ $$
পাচ্ছিনা। সে কি পাখীদের মধ্যে কোন জায়গায় লুকিয়ে রয়েছে বলেই আমার
চোখে পড়ছেনা, নাকি আসলেই সে অনুপস্থিত রয়েছে?
একদা ইব্‌ন আব্বাসের (রাঃ) নিকট এই তাফসীর শুনে নাফি ইবনুল আযরাক
খারেজী প্রতিবাদ করে বসে। এই বাজে উক্তিকারী লোকটি প্রায়ই আবদুল্লাহর
(রাঃ) কথার প্রতিবাদ করত। সে বলল : হে ইব্‌ন আব্বাস (রাঃ)! আপনিতো
আজ হেরে গেলেন। ইব্‌ন আব্বাস (রাঃ) বললেন : এটা তুমি কেন বলছ? উত্তরে
সে বলল: আপনি বলছেন যে, হুদহুদ যমীনের নীচের পানি দেখতে পেত। কিন্তু
কি করে এটা সত্য হতে পারে? ছেলেরা জাল বিছিয়ে ওকে মাটি দ্বারা ঢেকে ওর
উপর দানা নিক্ষেপ করে হুদহুদ পাখীকে শিকার করে থাকে। যদি সে যমীনের
নীচের পানি দেখতে পায় তাহলে যমীনের উপরের জাল সে দেখতে পায়না কেন?
তখন ইব্‌ন আব্বাস (রাঃ) উত্তর দেনঃ তুমি মনে করবে যে, ইব্‌ন আব্বাস (রাঃ)
হেরে যাওয়ার ফলে নিরুত্তর হয়ে গেছেন, এরূপ ধারণা আমি না করলে তোমার
প্রশ্নের জবাব দেয়া প্রয়োজন মনে করতামনা। জেনে রেখ যে, যখন মৃত্যু এসে
যায় তখন চক্ষু অন্ধ হয়ে যায় এবং জ্ঞান লোপ পায়। এ কথা শুনে নাফি নিরুত্তর
হয়ে যায় এবং বলে : আল্লাহর শপথ! আমি আর কখনও কুরআনের বিষয়ে
আপনার কথার কোন প্রতিবাদ করবনা। (কুরতুবী ১৩/১৭৭, ১৭৮)
সুলাইমান (আঃ) বললেন : $$ لَاعَذِّبَنَّهُ عَذَابًا شَدِيدًا $$ যদি সত্যিই সে
অনুপস্থিত থেকে থাকে তাহলে অবশ্যই আমি তাকে কঠিন শাস্তি দিব। আল
আমাশ (রহঃ) মিনহাল ইব্‌ন আমর (রহঃ) থেকে, তিনি সাঈদ (রহঃ) থেকে,
তিনি ইব্‌ন আব্বাস (রাঃ) থেকে বর্ণনা করেন যে, সুলাইমান (আঃ) যে শাস্তির
কথা বুঝাতে চেয়েছিলেন তা হল হুদহুদ পাখির পালক উপড়ে ফেলবেন।
(তাবারী ১৯/৪৪৩) আবদুল্লাহ ইব্‌ন শাদ্দাদ (রহঃ) বলেন: তার পালক উপড়ে
ফেলে সূর্যের তাপে দাঁড় করিয়ে রাখার মাধ্যমে। (তাবারী ১৯/৪৪৩) একাধিক
সালাফও বলেছেন যে, হুদহুদের শাস্তি নির্ধারণ করা হয়েছিল তার পালক তুলে
ফেলা এবং সূর্যের তাপে ফেলে রাখা যাতে পিপীলিকারা তাকে খেয়ে ফেলে।