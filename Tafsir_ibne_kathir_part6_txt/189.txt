সূরা ২৪ : নূর
১৮৯
পারা ১৮
অন্য কিছুকেই দীনের অন্তর্ভুক্ত মনে করেনা। তারা কুরআন ও হাদীস শোনা
মাত্রই এবং এগুলির ডাক কানে আসা মাত্রই পরিষ্কারভাবে বলে : 'আমরা শুনলাম
ও মানলাম। এরাই সফলকাম ও মুক্তিপ্রাপ্ত লোক।
কাতাদাহ (রহঃ) বলেন, উবাদাহ ইব্‌ন্ন সামিত (রাঃ), যিনি আকাবাহয়
উপস্থিত ছিলেন এবং একজন বাদরী সাহাবী এবং আনসারগণের মধ্যে একজন
নেতৃস্থানীয় লোক, মৃত্যুর সময় স্বীয় ভ্রাতুস্পুত্র জুনাদাহ ইব্‌ন আবি উমাইয়াহকে
(রাঃ) বলেনঃ তোমার উপর কি কর্তব্য এবং তোমার কি দায়িত্ব রয়েছে তা কি
আমি তোমাকে বলে দিব? তিনি জবাবে বললেন : হ্যাঁ বলুন। তখন তিনি
বললেন : তোমার কর্তব্য হল (ধর্মীয় উপদেশ) শ্রবণ করা ও মান্য করা কঠিন
অবস্থায়ও এবং সহজ অবস্থায়ও, আনন্দের সময়ও এবং দুঃখের সময়ও, আর ঐ
সময়েও যখন তোমার হক অন্যকে দিয়ে দেয়া হচ্ছে। তোমার জিহ্বাকে তুমি
ন্যায় ও সত্যবাদিতার উপর প্রতিষ্ঠিত রাখবে। যোগ্য শাসনকর্তার নিকট থেকে
শাসনকার্য ছিনিয়ে নিবেনা। তবে সে যদি প্রকাশ্যভাবে আল্লাহর অবাধ্যতার হুকুম
করে তাহলে তা কখনও মানবেনা। সে যদি আল্লাহর কিতাবের বিপরীত কিছু
বলে তাহলে তা কখনও স্বীকার করবেনা। সদা-সর্বদা আল্লাহর কিতাবের
অনুসরণ করবে। (ইব্‌ন আবী হাতিম ৮/২৬২৩)
আবূ দারদা (রাঃ) বলেন যে, আল্লাহর আনুগত্য ছাড়া ইসলাম নেই। আর
সমস্ত মঙ্গল নিহিত রয়েছে জামা'আতের মধ্যে এবং আল্লাহ, তাঁর রাসূল সাল্লাল্লাহু
'আলাইহি ওয়া সাল্লাম, মুসলিমদের খালীফা এবং সাধারণ মুসলিমদের মঙ্গল
কামনার মধ্যে। তিনি বলেন : আমাদেরকে জানানো হয়েছে, উমার ইবনুল খাত্তাব
(রাঃ) বলতেন যে, ইসলামের দৃঢ় রজ্জু হল আল্লাহর একাত্মবাদের সাক্ষ্য দেয়া,
সালাত প্রতিষ্ঠিত করা, যাকাত প্রদান করা এবং মুসলিমদের শাসকদের আনুগত্য
স্বীকার করা। (ইব্‌ন আবী হাতিম ৮/২৬২৩, ২৬২৪)
আল্লাহ, তাঁর রাসূল সাল্লাল্লাহু 'আলাইহি ওয়া সাল্লামের এবং মুসলিম
শাসকদের আনুগত্যের ব্যাপারে যেসব হাদীস ও আছার এসেছে সেগুলির সংখ্যা
এত বেশী যে, সবগুলি এখানে বর্ণনা করা কোনক্রমেই সম্ভব নয়। যে ব্যক্তি
আল্লাহ ও তাঁর রাসূল সাল্লাল্লাহু 'আলাইহি ওয়া সাল্লামের অনুগত হবে, তাঁরা যা
করতে আদেশ করেছেন তা পালন করবে, যা করতে নিষেধ করেছেন তা হতে
বিরত থাকবে, যে পাপ কাজ করে ফেলেছে তার জন্য সদা ভীত-সন্ত্রস্ত থাকবে
এবং আগামীতে ঐ সব পাপ কাজ হতে বিরত থাকবে সে সমুদয় কল্যাণ
জমাকারী এবং সমস্ত অকল্যাণ হতে পরিত্রাণ প্রাপ্ত। দুনিয়া ও আখিরাতে সে
মুক্তিপ্রাপ্ত ও সফলকাম ।