সূরা ২৫ : ফুরকান
২৮০
পারা ১৯
আল্লাহর অনুগ্রহ প্রাপ্ত বান্দার মর্যাদা
এখানে আল্লাহর মু'মিন বান্দাদের গুণাবলীর বর্ণনা দেয়া হচ্ছে। তারা ভূ-পৃষ্ঠে
বিনয় ও নম্রতার সাথে চলাফিরা করে। তারা গর্ব-অহংকার, ঝগড়া-ফাসাদ এবং
যুগ্ম-অত্যাচার করেনা। যেমন লুকমান (আঃ) তাঁর পুত্রকে বলেছিলেনঃ
وَلَا تَمْشِ فِي الْأَرْضِ مَرَحًا
এবং পৃথিবীতে উদ্ধতভাবে বিচরণ করনা। (সূরা লুকমান, ৩১ ঃ ১৮)
কৃত্রিমভাবে কোমর বাকিয়ে, মাথা ঝুঁকিয়ে রুগ্ন ব্যক্তির মত পায়ে পায়ে চলা
এখানে উদ্দেশ্য কখনই নয়। এটাতো রিয়াকারদের কাজ। তারা লোকদেরকে
দেখানোর জন্য এবং দুনিয়ার দৃষ্টি তাদের দিকে ঘুরিয়ে নেয়ার উদ্দেশেই এরূপ
করে থাকে। রাসূলুল্লাহ সাল্লাল্লাহু 'আলাইহি ওয়া সাল্লামের অভ্যাস ছিল এর
সম্পূর্ণ বিপরীত। তিনি এমনভাবে চলতেন যে, মনে হত যেন তিনি কোন উঁচু
জায়গা হতে নীচে নামছেন এবং যেন যমীনকে তাঁর জন্য জড়িয়ে নেয়া হচ্ছে।
এখানে উদ্দেশ্য হল শান্ত ও গাম্ভীর্যের সাথে ভদ্রভাবে চলা, দুর্বলতা ও অসুস্থতার
ঢঙ্গে নয়। যেমন রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : যখন
তোমরা সালাতের জন্য এসো তখন দৌড়ে এসোনা, বরং শান্ত ও ধীরস্থিরভাবে
এসো। জামা'আতের সাথে যা পাবে তা আদায় করে নাও এবং যা ছুটে যাবে তা
(পরে) পুরা করে নাও । (ফাতহুল বারী ২/৪৫৩)
وَإِذَا خَاطَبَهُمُ الْجَهِلُونَ قَالُوا سَلَمًا
বান্দাদের গুণাবলীর বর্ণনা দিচ্ছেন যে, মূর্খ লোকেরা যখন তাদের সাথে
মূর্খতাপূর্ণ কথা বলে তখন তারা এই মূর্খদের সাথে তদ্রূপ আচরণ করেনা। বরং
তাদেরকে ক্ষমা করে দেয়। মন্দ কথার প্রতিউত্তরে তারা কখনও মুখে মন্দ কথা
উচ্চারণ করেনা। যেমন রাসূলুল্লাহ সাল্লাল্লাহু 'আলাইহি ওয়া সাল্লামের অভ্যাস
এই ছিল যে, কোন লোক যতই তাঁকে কড়া কথা বলত ততই তিনি তাকে নরম
কথা বলতেন। কুরআনুল হাকীমের এই আয়াতে এই গুণেরই বর্ণনা দেয়া
হয়েছে। যেমন আল্লাহ তা'আলা বলেনঃ
وَإِذَا سَمِعُوا اللَّغْوَ اَعْرَضُوا عَنْهُ
তারা যখন অসার বাক্য শ্রবণ করে তখন তা উপেক্ষা করে চলে। (সূরা
কাসাস, ২৮ : ৫৫) তাদের রাত্রি যেভাবে অতিবাহিত হয় তার বর্ণনা পরবর্তী
আয়াতে রয়েছে। মহান আল্লাহ বলেনঃ