সূরা ২৭: নাম্ন
৪৫৯
পারা ২০
সেদিন তারা কাবর হতে বের হবে দ্রুত বেগে। মনে হবে তারা কোন একটি
লক্ষ্যস্থলের দিকে ধাবিত হচ্ছে। (সূরা মা'আরিজ, ৭০ : ৪৩) মহান আল্লাহ
অন্যত্র বলেনঃ
وَ تَرَى الْجِبَالَ تَحْسَبُهَا جَامِدَةً وَ هِيَ تَمُرُّ مَرَّ السَّحَابِ
তুমি পর্বতমালা দেখে অচল মনে করছ, অথচ সেদিন ওগুলি হবে মেঘপুঞ্জের
ন্যায় চলমান। (সূরা নামল, ২৭ ঃ ৮৮) অর্থাৎ ঐ দিন পর্বতমালাকে মেঘপুঞ্জের
ন্যায় এদিক-ওদিক ছড়িয়ে পড়তে এবং টুকরা টুকরা হতে দেখা যাবে। ঐ
টুকরাগুলির চলাচল শুরু হবে এবং শেষ পর্যন্ত চূর্ণ-বিচূর্ণ হয়ে নিশ্চিহ্ন হয়ে যাবে।
যেমন আল্লাহ তা'আলা বলেনঃ
يَوْمَ تَمُورُ السَّمَاءُ مَوْرًا. وَ تَسِيرُ الْجِبَالُ سَيْرًا
যেদিন আকাশ আন্দোলিত হবে প্রবলভাবে এবং পর্বত চলবে দ্রুত। (সূরা
তুর, ৫২ঃ ৯-১০) মহামহিমান্বিত আল্লাহ অন্যত্র বলেনঃ
وَ يَسْتَلُونَكَ عَنِ الْجِبَالِ فَقُلْ يَنْسِفُهَا رَبِّي نَسْفًا. فَيَذَرُهَا قَاعًا
صَفْصَفًا . لَّا تَرَى فِيهَا عِوَجًا وَ لَا أَمْتًا
তারা তোমাকে পর্বতসমূহ সম্পর্কে জিজ্ঞেস করছে। তুমি বল : আমার রাব্ব
ওগুলিকে সমূলে উৎপাটন করে বিক্ষিপ্ত করে দিবেন। অতঃপর তিনি ওকে
পরিণত করবেন মসৃণ সমতল মাইদানে, যাতে তুমি বক্রতা ও উচ্চতা দেখবেনা ।
(সূরা তা-হা, ২০ : ১০৫-১০৭)
وَ يَوْمَ نُسَيِّرُ الْجِبَالَ وَتَرَى الْأَرْضَ بَارِزَةً
স্মরণ কর সেদিনের কথা যেদিন আমি পর্বতকে করব সঞ্চালিত এবং তুমি
পৃথিবীকে দেখবে একটি শূন্য প্রান্তর। (সূরা কাহফ, ১৮:৪৭)
মহান আল্লাহ বলেন : صُنْعَ اللَّهِ الَّذِئَ أَتْقَنَ كُلَّ شَيْءٍ এটা আল্লাহরই সৃষ্টি
নৈপুণ্য, যিনি সবকিছুকে করেছেন সুষম। নিশ্চয়ই তোমরা যা কর সেই সম্বন্ধে
তিনি সম্যক অবগত। তাঁর সর্বময় ক্ষমতার বিষয় মানুষের জ্ঞানে ধরতে পারেনা।
তিনি তাঁর বান্দাদের ভাল-মন্দ সমস্ত কাজ সম্বন্ধে পূর্ণ ওয়াকিফহাল। তাদের
প্রতিটি কাজের তিনি শাস্তি ও পুরস্কার প্রদান করবেন। এই সংক্ষিপ্ত বর্ণনার পর
মহান আল্লাহ বিস্তারিত বর্ণনা দিচ্ছেনঃ