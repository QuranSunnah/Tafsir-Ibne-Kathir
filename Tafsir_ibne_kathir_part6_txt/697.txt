--- OCR Start ---
সূরা ৩১: লুকমান
৬৯৭
পারা ২১
জানেনা। অতঃপর তিনি ...
إِنَّ اللَّهَ عِنْدَهُ عِلْمُ السَّاعَةِ
করলেন। এরপর লোকটি চলে গেলেন। রাসূলুল্লাহ সাল্লাল্লাহু 'আলাইহি ওয়া
সাল্লাম সাহাবীগণকে বললেন : যাও, তোমরা লোকটিকে ফিরিয়ে আন। জনগণ
দৌড়ে গেল। কিন্তু লোকটিকে কোথাও দেখতে পেলনা। তখন রাসূলুল্লাহ
সাল্লাল্লাহু 'আলাইহি ওয়া সাল্লাম বললেন : ইনি ছিলেন জিবরাঈল (আঃ)।
মানুষকে দীন শিক্ষা দেয়ার জন্য তিনি আগমন করেছিলেন। (ফাতহুল বারী
৮/৩৭৩, ১/১৪০, মুসলিম ১/৩৯) আমরা এ হাদীসের ভাবার্থ সহীহ বুখারীর
শরাহয় বিস্তারিত বর্ণনা করেছি যেখানে মুসলিমদের নেতা উমার ইবনুল খাত্তাবের
(রাঃ) বর্ণিত কয়েকটি হাদীসের উল্লেখ করা হয়েছে।
وَمَا تَدْرِي نَفْسٌ بِأَيِّ أَرْضِ تَمُوتُ এবং কেহ জানেনা কোন্‌ স্থানে তার মৃত্যু
ঘটবে। কাতাদাহ (রহঃ) বলেন যে, এমন কতগুলি বিষয় আছে যেগুলির জ্ঞান
আল্লাহ তা'আলা নিজের কাছে রেখে দিয়েছেন। ওগুলির জ্ঞান নাবীদেরও নেই,
মালাইকা/ফেরেশতাদেরও নেই।
إِنَّ اللَّهَ عِنْدَهُ عِلْمُ السَّاعَةِ কিয়ামাতের জ্ঞান একমাত্র আল্লাহ তা'আলারই
আছে। কারও এ জ্ঞান নেই যে, তার মৃত্যু কোন সালে, কোন মাসে এবং কোন
দিন আসবে। وَيُنَزِّلُ الْخَيْثَ অনুরূপভাবে বৃষ্টি কখন হবে এ জ্ঞান একমাত্র
আল্লাহ তা'আলারই রয়েছে। وَيَعْلَمُ مَا فِي الْأَرْحَامِ গর্ভবর্তী নারীর জরায়ুতে পুত্র
সন্তান আছে নাকি কন্যা সন্তান আছে, সন্তান লাল বর্ণের হবে নাকি কালো বর্ণের
হবে এ জ্ঞানও আল্লাহ ছাড়া আর কারও নেই।
وَمَا تَدْرِئُ نَفْسٌ مَّاذَا تَكْسِبُ غَدًا কেহ এটা জানেনা যে, সে আগামীকাল
ভাল কাজ করবে নাকি মন্দ কাজ করবে, মারা যাবে নাকি বেঁচে থাকবে। হতে
পারে যে, কালই মৃত্যু হবে অথবা কোন বিপদ এসে পড়বে।
وَمَا تَدْرِئُ نَفْسٌ بِأَيِّ أَرْضِ تَمُوْتُ কেহই জানেনা যে, কোথায় তার মৃত্যু
হবে, কোথায় তার কাবর হবে। হতে পারে যে, তাকে সমুদ্রে ভাসিয়ে দেয়া হবে
অথবা সে কোন জনমানবহীন জঙ্গলে মৃত্যুবরণ করবে। কেহই জানেনা যে, সে
কঠিন মাটিতে, না নরম মাটিতে প্রোথিত হবে। আল মুযাম আল কাবীর গ্রন্থে
--- OCR End ---