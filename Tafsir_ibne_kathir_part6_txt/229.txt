সূরা ২৫ : ফুরকান
২২৯
পারা ১৮
لِمَنْ كَذَّبَ بِالسَّاعَةِ سَعِيرًا বরং তারা কিয়ামাতকে অস্বীকার করেছে। অর্থাৎ
এরা এসব যা কিছু বলছে তা শুধু গর্ব, অবাধ্যতা, জিদ ও হঠকারিতার বশবর্তী
হয়েই বলছে। আল্লাহ তা'আলা বলেনঃ
وَ أَعْتَدْنَا لِمَنْ كَذَّبَ بِالسَّاعَةِ سَعِيرًا . إِذَا رَأَتُهُمْ مِّنْ مَّكَانٍ بَعِيدٍ سَمِعُوا لَهَا
تَغَيْظًا وَ زَفِيرًا
আর এরূপ লোকদের জন্যই আমি জ্বলন্ত আগুন প্রস্তুত রেখেছি। ওটা থেকে
তারা যা প্রাপ্য হবে তা তাদের সহ্যের বাইরে। দূর হতে আগুন যখন তাদেরকে
দেখবে তখন তারা শুনতে পাবে এর ক্রুদ্ধ গর্জন ও চীৎকার। জাহান্নাম ঐ দুষ্ট
লোকদেরকে দেখে ক্রোধে ভীষণ গর্জন ও চীৎকার করবে যে, কখন সে ঐ
কাফিরদেরকে গ্রাস করবে, আর কখন সে ঐ যালিমদের নিকট হতে প্রতিশোধ
গ্রহণ করবে। যেমন আল্লাহ তা'আলা বলেনঃ
إِذَا الْقُوْا فِيهَا سَمِعُوا لَهَا شَهِيقًا وَ هِيَ تَفُوْرُ. تَكَادُ تَمَيَّزُ مِنَ الْغَيْظِ
যখন তন্মধ্যে নিক্ষিপ্ত হবে তখন তারা উহার উৎক্ষিপ্ত গর্জন শুনতে পাবে, আর
ওটা হবে উদ্বেলিত। রোষে জাহান্নাম যেন ফেটে পড়বে। (সূরা মুল্ক, ৬৭ঃ ৭-
৮) অর্থাৎ তাদের প্রতি জাহান্নামের এতই ক্রোধ থাকবে যে, ঐ ক্রোধের
প্রচন্ডতায় যেন ওটা ফেটেই যাবে।
ইমাম আবূ জাফর ইব্‌ন জারীর (রহঃ) বর্ণনা করেন, ইব্‌ন আব্বাস (রাঃ)
বলেন যে, জাহান্নামীকে যখন জাহান্নামের দিকে টেনে হিঁচড়ে নিয়ে যাওয়া হবে
তখন জাহান্নাম ভীষণ চীৎকার করবে এবং ক্রোধে এমনভাবে ফেটে পড়বে যে
হাশরের মাঠে উপস্থিত জনতা সবাই ভীত-সন্ত্রস্ত হয়ে পড়বে। তখন রাহমান
(দয়ালু আল্লাহ) জাহান্নামকে জিজ্ঞেস করবেন : তোমার কি হল? উত্তরে জাহান্নাম
বলবে : হে আমার রাব্ব! এতো আপনার নিকট জাহান্নাম হতে আশ্রয় প্রার্থনা
করছে। এ কথা শুনে তার প্রতি আল্লাহর দয়া হবে এবং তিনি নির্দেশ দিবেন :
তাকে ছেড়ে দাও। এরপর আর এক লোককে জাহান্নামের দিকে নিয়ে যাওয়া
হবে। সে বলবে: হে আমাদের রাব্ব! আপনার সম্পর্কেতো এরূপ ধারণা আমার
ছিলনা। আল্লাহ তা'আলা জিজ্ঞেস করবেন : তোমার কিরূপ ধারণা ছিল? সে
উত্তরে বলবে : আমার ধারণা এটাই ছিল যে, আপনার রাহমাত আমাকে ঢেকে
নিবে, আপনার করুণা আমার অবস্থার অনুকূলে হবে এবং আপনার প্রশস্ত