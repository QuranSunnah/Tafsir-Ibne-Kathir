--- OCR Start ---
সূরা ২৪ : নূর
১২৭
পারা ১৮
وَاللهُ * وَلَا يَأْتَلِ أُولُوا الْفَضْلِ مِنْكُمْ وَ السَّعَةِ أَنْ يُؤْتُوا أُولِي الْقُرْبَى
غَفُوْرٌ رَّحِيمٌ পর্যন্ত ।
তোমাদের মধ্যে যারা ঐশ্বর্য ও প্রাচুর্যের অধিকারী তারা যেন শপথ গ্রহণ না
করে যে, তারা আত্মীয়-স্বজন ও অভাবগ্রস্তদেরকে এবং আল্লাহর পথে যারা
গৃহত্যাগ করেছে তাদেরকে কিছুই দিবেনা। তারা যেন তাদের দোষ-ত্রুটি উপেক্ষা
করে। তোমরা কি চাওনা যে, আল্লাহ তোমাদেরকে ক্ষমা করেন? এবং আল্লাহ
ক্ষমাশীল, পরম দয়ালু। (সূরা নূর, ২৪ : ২২) তখন আবূ বাকর (রাঃ) বলে
উঠেন : আল্লাহর শপথ! আল্লাহ আমাকে ক্ষমা করে দেন এটা আমি ভালবাসি।
অতঃপর তিনি ইতোপূর্বে মিসতাহর (রাঃ) উপর যে খরচ করতেন তা তিনি
পুনরায় চালু করে দেন এবং বলেন : আল্লাহর শপথ! কখনও আমি তার থেকে
এটা বন্ধ করবনা।
আমার এই ঘটনা সম্পর্কে রাসূলুল্লাহ সাল্লাল্লাহু 'আলাইহি ওয়া সাল্লাম তাঁর স্ত্রী
যাইনাবকেও (রাঃ) জিজ্ঞেস করেছিলেন। রাসূলুল্লাহ সাল্লাল্লাহু 'আলাইহি ওয়া
সাল্লামের সমস্ত স্ত্রীর মধ্যে যাইনাব (রাঃ) আমার প্রতিদ্বন্দিনী ছিলেন। কিন্তু তার
আল্লাহ ভীতির কারণে তিনি আমার প্রতি কলংক আরোপ করা হতে নিজেকে
সম্পূর্ণ রূপে রক্ষা করতে পেরেছিলেন। তিনি রাসূলুল্লাহ সাল্লাল্লাহু 'আলাইহি ওয়া
সাল্লামের প্রশ্নের উত্তরে পরিষ্কারভাবে বলেছিলেনঃ হে আল্লাহর রাসূল সাল্লাল্লাহু
'আলাইহি ওয়া সাল্লাম! আমি আমার কর্ণ ও চক্ষুকে রক্ষিত রাখছি, আল্লাহর শপথ!
আমি তার সম্পর্কে ভাল ছাড়া আর কিছুই জানিনা। অথচ তার বোন হামনাহ বিন্ত
জাহাশ আমার সম্পর্কে বহুকিছু বলেছিল এবং আমার বিরুদ্ধে বোনকে উত্তেজিত
করার চেষ্টা করেছিল। তথাপি যাইনাব বিনতে জাহাশ (রাঃ) আমার সম্পর্কে
একটিও মন্দ কথা উচ্চারণ করেননি। তবে তার বোন আমার অপবাদ রচনায় বড়
রকমের ভূমিকা পালন করেছিল এবং সে ধ্বংসপ্রাপ্তদের অন্তর্ভুক্ত হয়েছিল।
(আহমাদ ১/১৯৪, ফাতহুল বারী ৮/৩০৬, মুসলিম ৪/২১২৯, ইন্ন হিশাম
৩/৩০৯) তিনি আরও বলেন : ইয়াহইয়া ইব্‌ন আব্বাদ ইব্‌ন আবদুল্লাহ ইব্‌ন
যুবাইর (রহঃ) তার পিতা হতে, তিনি আয়িশা (রাঃ) হতে এবং অন্যত্র আবদুল্লাহ
ইব্‌ন আবূ বাকর ইবন মুহাম্মাদ ইব্‌ন আমর ইবন হাযম আনসারী (রহঃ) আমরাহ
(রহঃ) হতে, তিনি আয়িশা (রাঃ) হতে উপরে বর্ণিত বিষয়টি হুবহু বর্ণনা করেছেন।
আল্লাহই এ বিষয়ে ভাল জানেন। আল্লাহ তা'আলা বলেন:
--- OCR End ---