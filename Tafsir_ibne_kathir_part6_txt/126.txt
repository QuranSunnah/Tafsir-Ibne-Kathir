--- OCR Start ---
সূরা ২৪ : নূর
১২৬
পারা ১৮
আল্লাহর শপথ! আমার দৃঢ় বিশ্বাস ছিল যে, যেহেতু আমি পবিত্র ও দোষমুক্ত,
সেহেতু আল্লাহ তা'আলা আমার দোষমুক্ত থাকার কথা স্বীয় রাসূল সাল্লাল্লাহু
'আলাইহি ওয়া সাল্লামকে অবহিত করবেন। কিন্তু আমি এটা কল্পনাও করিনি যে,
আমার ব্যাপারে কুরআনের আয়াত অবতীর্ণ হবে এবং এ বিষয়টি চিরদিনের জন্য
লোকেরা পাঠ করতে থাকবে। আমি নিজেকে অতি নগণ্য মনে করতাম এবং
ভাবিনি যে, আমার ব্যাপারে মহান আল্লাহর কালাম অবতীর্ণ হতে পারে। তবে
হ্যাঁ, বড় জোর আমার ব্যাপারে এরূপ হতে পারে যে, আল্লাহ স্বীয় নাবী সাল্লাল্লাহু
'আলাইহি ওয়া সাল্লামকে হয়ত স্বপ্নযোগে আমার দোষমুক্ত হওয়ার কথা জানিয়ে
দিবেন। আল্লাহর শপথ! তখনও রাসূলুল্লাহ সাল্লাল্লাহু 'আলাইহি ওয়া সাল্লাম
নিজের জায়গা থেকে সরেননি এবং বাড়ীর কোন লোকও বাড়ী হতে বের হননি
এমতাবস্থায় তাঁর উপর অহী অবতীর্ণ হতে শুরু করে। তাঁর মুখমণ্ডলে ঐসব
নিদর্শন প্রকাশ পায় যা অহীর সময় প্রকাশিত হয়ে থাকে। তাঁর ললাট হতে
ঘামের পবিত্র ফোঁটা পতিত হতে থাকে। কঠিন শীতের সময়ও অহী অবতীর্ণ
হওয়ার সময় ওর গুরুভারের কারণে ঐ অবস্থাই প্রকাশ পেত। অহী অবতীর্ণ
হওয়া শেষ হলে আমরা দেখতে পাই যে, তাঁর চেহারা মুবারক খুশীতে উজ্জ্বল
হয়ে উঠেছে। সর্বপ্রথম তিনি আমার দিকে চেয়ে বলেন : হে আয়িশা! তুমি খুশী
হয়ে যাও। কারণ মহান আল্লাহ তোমার দোষমুক্ত হওয়ার আয়াত অবতীর্ণ
করেছেন। তৎক্ষণাৎ আমার মা আমাকে বলেন: হে আমার প্রিয় কন্যা! আল্লাহর
রাসূল সাল্লাল্লাহু 'আলাইহি ওয়া সাল্লামের সামনে দাঁড়িয়ে যাও। আমি উত্তরে
বললাম : আল্লাহর শপথ! আমি তাঁর সামনে দাঁড়াবনা এবং মহান আল্লাহ ছাড়া
আর কারও নিকট কৃতজ্ঞতাও প্রকাশ করবনা। তিনিই আমার দোষমুক্তি ও
পবিত্রতার আয়াত অবতীর্ণ করেছেন। ঐ সময় যে আয়াতগুলি অবতীর্ণ হয়েছিল
إِنَّ الَّذِينَ جَاءُو بِالْإِفْكِ : 12
দশটি আয়াত। এই আয়াতগুলি অবতীর্ণ
হওয়ার পর যখন আমার পবিত্রতা প্রমাণিত হয়ে যায় তখন আমার অপবাদ
রচনাকারীদের মধ্যে মিসতাহ ইবন উসাসাও (রাঃ) ছিল। আমার পিতা তার
দারিদ্র্যতা ও তার সাথে তার আত্মীয়তার সম্পর্কের কারণে বরাবরই তাকে যে
সাহায্য করে আসছিলেন এবং তার প্রতি সহানুভূতি দেখিয়ে আসছিলেন তা বন্ধ
করে দেয়ার কথা ঘোষণা করে বলেন : আল্লাহর শপথ! আয়িশার বিরুদ্ধে সে যে
সব কথা বলেছে সেই কারণে আমি কখনও তার জন্য কোন কিছু ব্যয় করবনা।
তখন মহান আল্লাহ নিম্নের আয়াত অবতীর্ণ করেন:
--- OCR End ---