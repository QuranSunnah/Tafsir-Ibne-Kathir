--- OCR Start ---
সূরা ৩২ : সাজদাহ
৭২২
পারা ২১
তখন তাদের ঈমান তাদের কোন উপকারে এলোনা। আল্লাহর এই বিধান পূর্ব
হতেই তার বান্দাদের মধ্যে চলে আসছে এবং সেই ক্ষেত্রে কাফিরেরা ক্ষতিগ্রস্ত
হয়। (সূরা মু'মিন, ৪০ : 83-85)
যারা বলে থাকেন যে, এখানে মাক্কা বিজয়ের কথা বলা হয়েছে তারা একটি
বড় ভুল করেছেন। এর দ্বারা মাক্কা বিজয় উদ্দেশ্য নয়। কেননা মাক্কা বিজয়ের
দিনতো রাসূলুল্লাহ সাল্লাল্লাহু 'আলাইহি ওয়া সাল্লাম কাফিরদের ইসলাম গ্রহণ
কবুল করে নিয়েছিলেন এবং প্রায় দু'হাজার লোক ইসলাম কবূল করেছিল। যদি
এই বিজয় দ্বারা মাক্কা বিজয় উদ্দেশ্য হত তাহলে রাসূলুল্লাহ সাল্লাল্লাহু 'আলাইহি
ওয়া সাল্লাম তাদের ইসলাম গ্রহণ কবুল করতেননা। যেমন এখানে বলা হয়েছে
যে, সেই দিন কাফিরদের ঈমান আনা তাদের কোন কাজে আসবেনা। এখানে
$$ - $$এর অর্থ হচ্ছে ফাইসালা। যেমন কুরআনুল হাকীমে রয়েছেঃ
$$ فَافْتَحْ بَيْنِي وَبَيْنَهُمْ فَتْحًا $$
সুতরাং আমার ও তাদের মধ্যে স্পষ্ট মীমাংসা করে দিন। (সূরা শু'আরা, ২৬
: ১১৮) অন্য এক জায়গায় রয়েছেঃ
$$ قُلْ يَجْمَعُ بَيْنَنَا رَبُّنَا ثُمَّ يَفْتَحُ بَيْنَنَا بِالْحَقِّ $$
বল ঃ আমাদের রাব্ব আমাদেরকে একত্রিত করবেন, অতঃপর তিনি আমাদের
মধ্যে ন্যায়ের সাথে ফাইসালা করে দিবেন, তিনিই শ্রেষ্ঠ ফাইসালাকারী, সর্বজ্ঞ।
(সূরা সাবাহ, ৩৪ : ২৬) আর একটি আয়াতে আছে ঃ
$$ وَاسْتَفْتَحُوا وَخَابَ كُلُّ جَبَّارٍ عَنِيدٍ $$
তারা বিচার কামনা করল এবং প্রত্যেক উদ্ধত স্বৈরাচারী ব্যর্থ মনোরথ হল।
(সূরা ইবরাহীম, ১৪ : ১৫) আরও এক জায়গায় আছেঃ
$$ وَ كَانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا $$
এবং যা পূর্ব হতেই তারা কাফিরদের নিকট বর্ণনা করত। (সূরা বাকারাহ, ২
: ৮৯) অন্য এক জায়গায় রয়েছেঃ
$$ إِنْ تَسْتَفْتِحُوا فَقَدْ جَاءَكُمُ الْفَتْحُ $$
(হে কাফিরেরা!) তোমরাতো ফাইসালা চাচ্ছ, ফাইসালাতো তোমাদের
সামনেই এসে গেছে। (সূরা আনফাল, ৮ : ১৯) এরপর আল্লাহ তা'আলা বলেনঃ
--- OCR End ---