সূরা ৩৩ আহযাব
৭৪০
পারা ২১
هُنَالِكَ ابْتُلِيَ الْمُؤْمِنُونَ وَزُلْزِلُوا زِلْزَالًا شَدِيدًا
তখন মু'মিনরা পরীক্ষিত হয়েছিল এবং তারা ভীষনভাবে প্রকম্পিত হয়েছিল ।
(সূরা আহযাব, ৩৩ : ১১) শত্রুরা একমাস ধরে অবরোধ অব্যাহত রাখল। যদিও
মুশরিকরা খন্দক অতিক্রম করতে সক্ষম হলনা, তবে তারা মাসাধিককাল ধরে
মুসলমাদেরকে ঘিরে বসে থাকল। এতে মুসলিমরা ভীষণ চিন্তিত হয়ে পড়ল।
আমর ইব্‌ন আবদে ওয়াদ্দ, যে ছিল জাহিলিয়াত আমলের আরাবের একজন
বিখ্যাত বীর ঘোড়-সাওয়ার, সেনাপতিত্ব বিষয়ে যে ছিল অদ্বিতীয়, একবার সে
নিজের সাথে কয়েকজন দুঃসাহসী বীরপুরুষকে নিয়ে সাহস করে অশ্ব চালিয়ে
খন্দক পার হল। এ অবস্থা দেখে রাসূলুল্লাহ সাল্লাল্লাহু 'আলাইহি ওয়া সাল্লাম স্বীয়
অশ্বারোহীদের প্রতি ইঙ্গিত করলেন। কিন্তু বলা হয় যে, তাদেরকে তিনি প্রস্তুত না
পেয়ে আলীর (রাঃ) সাথে তাদেরকে একক যুদ্ধে আহ্বান করেন। উভয় পক্ষের
মধ্যে তুমুল সংঘর্ষ চলতে থাকল। অবশেষে আল্লাহর সিংহ আলী (রাঃ) শত্রুকে
তরবারীর আঘাতে হত্যা করেন। এতে মুসলিমদের সাহস ও উৎসাহ বেড়ে গেল
এবং তারা বুঝে নিলেন যে, তাদের জয় সুনিশ্চিত।
অতঃপর আল্লাহ তা'আলার নির্দেশক্রমে ভীষণ বেগে তীব্র ঠাণ্ডা বাতাসসহ
ঝড় ও ঘূর্ণিবার্তা প্রবাহিত হতে শুরু করল। এর ফলে কাফিরদের সমস্ত তাঁবু
মূলোৎপাটিত হল। কিছুই অবশিষ্ট থাকলনা । তাদের পক্ষে আগুন জ্বালানো কঠিন
হয়ে গেল। কোন আশ্রয়স্থল তাদের দৃষ্টিগোচর হলনা। পরিশেষে তারা ব্যর্থ
মনোরথ হয়ে ফিরে গেল। এরই বর্ণনা কুরআনুল কারীমে দেয়া হয়েছেঃ
يَأَيُّهَا الَّذِينَ آمَنُوا اذْكُرُوا نِعْمَةَ اللَّهِ عَلَيْكُمْ إِذْ جَاءَتْكُمْ جُنُودٌ فَأَرْسَلْنَا
عَلَيْهِمْ رِيْحًا وَ جُنُودًا হে মু'মিনগণ! তোমরা তোমাদের প্রতি আল্লাহর অনুগ্রহের
কথা স্মরণ কর, যখন শত্রুবাহিনী তোমাদের বিরুদ্ধে সমাগত হয়েছিল এবং আমি
তাদের বিরুদ্ধে প্রেরণ করেছিলাম ঝঞ্ঝাবায়ু এবং এক বাহিনী। এ আয়াতে যে
বায়ুর কথা বলা হয়েছে মুজাহিদের (রহঃ) মতে ওটা ছিল পূবালী হাওয়া।
রাসূলুল্লাহ সাল্লাল্লাহু 'আলাইহি ওয়া সাল্লামের নিম্নের উক্তিও এর পৃষ্ঠপোষকতা
করে। তিনি বলেন: পূবালী বায়ু দ্বারা আমাকে সাহায্য করা হয়েছে এবং 'আদ
সম্প্রদায়কে পশ্চিম। বায়ু' দারা ধ্বংস করা হয়েছে। (ফাতহুল বারী ২/৬০৪)
মহান আল্লাহ বলেন: