সূরা ৩১: লুকমান
৬৭৫
পারা ২১
নির্লজ্জতাপূর্ণ ও জঘন্যতম কাজ আর কিছুই নেই। আবদুল্লাহ (রাঃ) হতে বর্ণিত
আছে যে, যখন ঃ
الَّذِينَ آمَنُوا وَلَمْ يَلْبِسُوا إِيْمَانَهُمْ بِظُلْمٍ
যারা নিজেদের ঈমানকে যুল্মের সাথে (শিরকের সাথে) মিশ্রিত করেনি।
(সূরা আন'আম, ৬ : ৮২) এ আয়াতটি অবতীর্ণ হয় তখন রাসূলুল্লাহ সাল্লাল্লাহু
'আলাইহি ওয়া সাল্লামের সাহাবীগণের কাছে এটা খুবই কঠিন ঠেকে। তারা
বলেন : 'আমাদের মধ্যে কে এমন আছে যে তার ঈমানকে যুল্মের সাথে মিশ্রিত
করেনা?' তখন রাসূলুল্লাহ সাল্লাল্লাহু 'আলাইহি ওয়া সাল্লাম বলেন, তোমরা যা
বুঝেছো তা নয়। তোমরা কি লুকমানের কথা শুননি? তিনি বলেছিলেন : হে
বৎস! আল্লাহর সাথে কেহকে শরীক করনা, নিশ্চয়ই শির্ক চরম যুগ্ম। (ফাতহুল
বারী ৮/৩৭২)
এই উপদেশের পর লুকমান তার ছেলেকে দ্বিতীয় যে উপদেশ দেন সেটাও
গুরুত্বের দিক দিয়ে বাস্তবিক এমনই যে, প্রথম উপদেশের সাথে এটা মিলিত
হওয়া উচিত। অর্থাৎ মাতা-পিতার প্রতি ইহসান করা ও তাদের সাথে সদ্ব্যবহার
করা। যেমন আল্লাহ তা'আলা অন্য আয়াতে বলেন ঃ
وَقَضَى رَبُّكَ أَلَّا تَعْبُدُوا إِلَّا إِيَّاهُ وَبِالْوَالِدَيْنِ إِحْسَانًا
তোমার রাব্ব নির্দেশ দিয়েছেন যে, তোমরা তিনি ছাড়া অন্য কারও ইবাদাত
করবেনা এবং মাতা-পিতার প্রতি সদ্ব্যবহার করবে। (সূরা ইসরা, ১৭ : ২৩)
কুরআনুল হাকীমে প্রায়ই এ দু'টির বর্ণনা একই সাথে দেয়া হয়েছে।
আল কুরআন কখনও কখনও দু'টি বিষয় একই আয়াতে অথবা পর পর বর্ণনা
করেছে। যেমন এখানে বলা হয়েছে : وَوَصَّيْنَا الْإِنْسَانَ بِوَالِدَيْهِ حَمَلَتْهُ اُمُّهُ
وَهُنَّا عَلَى وَهْنٍ আমিতো মানুষকে তার মাতা-পিতার প্রতি সদাচরণের নির্দেশ
দিয়েছি। মা সন্তানকে কষ্টের পর কষ্ট বরণ করে গর্ভে ধারণ করে। মুজাহিদ
(রহঃ) বলেন: গর্ভে সন্তান ধারণ করা মায়ের জন্য একটি কষ্টকর ব্যাপার।
কাতাদাহ (রহঃ) বলেন: উহা হল পরিশ্রান্তির উপর আরও পরিশ্রান্তি। (তাবারী
২০/১৩৭) 'আতা আল খুরাসানী (রহঃ) বলেন: তা হল দুর্বলতার সাথে আরও
দুর্বলতা যোগ হওয়া।