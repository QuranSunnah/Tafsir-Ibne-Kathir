সূরা ২৩ : মু'মিনূন
৭৩
পারা ১৮
অস্বীকারকারীরা কি রূপ শাস্তি প্রাপ্ত হয়েছিল। কিন্তু তা না করে বরং কুরআনুল
হাকীমের অস্পষ্ট মর্ম বিশিষ্ট আয়াতগুলির পিছনে পড়ে তারা নিজেদেরকে
ধ্বংসের মুখে ঠেলে দেয়। (দুররুল মানসুর ৬/১১০)
اَمْ لَمْ يَعْرِفُوًا رَسُوْلَهُمْ فَهُمْ لَهُ مُنْكِرُونَ মুহাম্মাদ সাল্লাল্লাহু 'আলাইহি ওয়া
সাল্লামের সততা, সত্যবাদিতা এবং বিশ্বস্ততা সম্পর্কে তারা কি ওয়াকিফহাল নয়?
তিনিতো তাদের মধ্যেই জন্মগ্রহণ করেছেন এবং তাদেরই মধ্যে প্রতিপালিত হয়ে
বড় হয়েছেন। অথচ এখন কি কারণে তারা তাকে মিথ্যাবাদী বলতে শুরু করে
দিল? জাফর ইব্‌ন আবি তালিব (রাঃ) আবিসিনিয়ার সম্রাট নাজ্জাশীর সামনে
রাসূলুল্লাহ সাল্লাল্লাহু 'আলাইহি ওয়া সাল্লাম সম্পর্কে এ কথাই বলেছিলেন :
‘বিশ্বরাব্ব এক ও অংশীবিহীন আল্লাহ আমাদের মধ্যে এমন একজন রাসূল প্রেরণ
করেছেন যাঁর বংশ গরিমা, সত্যবাদিতা এবং বিশ্বস্ততা সম্পর্কে আমাদের পূর্ণ
অবগতি ছিল।' (ইবন হিশাম ১/৩৫৭)
মুগীরা ইব্‌ন শুবাহ (রাঃ) জিহাদের মাঠে পারস্য সম্রাট কিসরার সহকারীকেও
এ কথাই বলেছিলেন। আবু সুফিয়ান সাখর ইবন হারব (রাঃ) রোম সম্রাট
হিরাক্লিয়াসের সামনে রাসূলুল্লাহ সাল্লাল্লাহু 'আলাইহি ওয়া সাল্লামের সততা,
সত্যবাদিতা, বিশ্বস্ততা এবং সদ্বংশের কথা ঘোষণা করেছিলেন, যে সময় সম্রাট
তাকে তার সঙ্গীদের সামনে রাসূলুল্লাহ সাল্লাল্লাহু 'আলাইহি ওয়া সাল্লাম সম্পর্কে
জিজ্ঞাসাবাদ করেছিলেন। অথচ আবূ সুফিয়ান (রাঃ) ঐ সময় মুসলিম ছিলেননা।
(ফাতহুল বারী ১/৪২)
أَمْ يَقُوْلُوْنَ بِهِ جِنَّةٌ কাফির ও মুশরিকরা বলত ঃ মুহাম্মাদ সাল্লাল্লাহু
'আলাইহি ওয়া সাল্লাম পাগল কিংবা তিনি নিজেই কুরআন রচনা করেছেন, তিনি
কি বলছেন তা তিনি নিজেই বুঝেননা। অথচ প্রকৃত ব্যাপার তা নয়। প্রকৃত কথা
শুধু এটাই যে, তাদের অন্তর ঈমানশূন্য। তারা কুরআন সম্পর্কে চিন্তা-গবেষণা
করেনা। কুরআন আল্লাহর এমন কালাম যার তুল্য কিছু পেশ করতে সারা দুনিয়া
অপারগ হয়ে গেছে। কঠিন বিরোধিতা, পূর্ণ চেষ্টা এবং সীমাহীন মুকাবিলা সত্ত্বেও
কারও দ্বারা সম্ভব হয়নি যে, এই কুরআনের অনুরূপ নিজে বানিয়ে নেয় বা সবার
সাহায্য নিয়ে এরূপ একটি সূরা আনয়ন করে।
بَلْ جَاءَهُمْ بِالْحَقِّ وَ اَكْثَرُهُمْ لِلْحَقِّ كَرِهُونَ
কিন্তু তাদের অধিকাংশই সত্যকে অপছন্দ করে।