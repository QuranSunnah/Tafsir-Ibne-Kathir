--- OCR Start ---
সূরা ৩৩ আহযাব
৮২৯
পারা ২২
রাসূলের (সাঃ) প্রতি দুরূদ পাঠ করার আদেশ
সহীহ বুখারীতে আবুল আলিয়া (রহঃ) হতে বর্ণিত আছে যে, আল্লাহ
তা'আলার স্বীয় নাবী সাল্লাল্লাহু 'আলাইহি ওয়া সাল্লামের উপর দুরূদ পাঠ করার
ভাবার্থ হল তাঁর নিজ মালাইকা/ফেরেশতাদের কাছে নাবী সাল্লাল্লাহু 'আলাইহি
ওয়া সাল্লামের প্রশংসা করা। আর মালাইকার তাঁর উপর দুরূদ পাঠের অর্থ হল
তাঁর জন্য দু'আ করা। ইব্‌ন আব্বাস (রাঃ) বলেছেন যে, তারা বারাকাতের জন্য
দু'আ করেন। (ফাতহুল বারী ৮/৩৯২)
আবূ ঈসা তিরমিযী (রহঃ) বলেন : সুফিয়ান শাউরী (রহঃ) এবং আরও
অনেক বিজ্ঞজন বলেন যে, আল্লাহ তা'আলার তরফ থেকে সালাত পাঠানোর অর্থ
হচ্ছে তাঁর অনুগ্রহ এবং মালাইকার পক্ষ থেকে সালাতের অর্থ হচ্ছে রাসূল
সাল্লাল্লাহু 'আলাইহি ওয়া সাল্লামের জন্য ক্ষমা প্রার্থনা করা ও দু'আ করা।
(তিরমিযী ২/৬১০)
রাসূলুল্লাহ সাল্লাল্লাহু 'আলাইহি ওয়া সাল্লামের উপর দুরূদ পাঠের নির্দেশ
সম্পর্কে বহু মুতাওয়াতির হাদীস এসেছে। ওগুলির মধ্যে আমরা কিছু কিছু বর্ণনা
করব ইনশাআল্লাহ। তাঁরই নিকট আমরা সাহায্য প্রার্থনা করছি।
এই আয়াতের তাফসীরে ইমাম বুখারী (রহঃ) কা'ব ইব্‌ন উযরাহ (রাঃ) হতে
বর্ণনা করেন, জিজ্ঞেস করা হয় : হে আল্লাহর রাসূল সাল্লাল্লাহু 'আলাইহি ওয়া
সাল্লাম! আপনাকে সালাম করাতো আমরা জানি। কিন্তু আপনার উপর সালাত বা
দুরূদ পাঠ কেমন? উত্তরে তিনি বলেন, তোমরা বল ঃ
اَللَّهُمَّ صَلِّ عَلَى مُحَمَّدٍ وَعَلَى آلِ مُحَمَّدٍ كَمَا صَلَّيْتَ عَلَى
إِبْرَاهِيمَ وَعَلَى آلِ إِبْرَاهِيمَ إِنَّكَ حَمِيدٌ مَّجِيدٌ. اَللَّهُمَّ بَارِكْ عَلَى
مُحَمَّدٍ وَعَلَى آلِ مُحَمَّدٍ كَمَا بَارَكْتَ عَلَى إِبْرَاهِيمَ وَعَلَى آلِ
إِبْرَاهِيمَ إِنَّكَ حَمِيدٌ مَّجِيدٌ.
হে আল্লাহ! আপনি দুরূদ নাযিল করুন মুহাম্মাদের উপর ও মুহাম্মাদের
বংশধরের উপর, যেমন আপনি দুরূদ নাযিল করেছিলেন ইবরাহীমের উপর ও
ইবরাহীমের বংশধরের উপর। নিশ্চয়ই আপনি প্রশংসিত ও সম্মানিত। হে আল্লাহ!
আপনি বারাকাত নাযিল করুন মুহাম্মাদের উপর ও মুহাম্মাদের বংশধরের উপর,
যেমন আপনি বারাকাত নাযিল করেছিলেন ইবরাহীমের উপর ও ইবরাহীমের
বংশধরের উপর, নিশ্চয়ই আপনি প্রশংসিত ও সম্মানিত। (ফাতহুল বারী ৮/৩৯২)
--- OCR End ---