সূরা ২৯ : আনকাবূত
৫৭১
পারা ২০
করেন। কয়েক দিন পরে তিনি নিরাপদে ও সহীহ-সালামতে ওর মধ্য হতে
বেরিয়ে আসেন। এটা এবং এ ধরনের আরও বহু আত্মত্যাগ তাঁর ছিল বলেই
মহামহিমান্বিত আল্লাহ তাঁকে মানব জাতির ইমামতির আসনে অধিষ্ঠিত করেন।
ইবরাহীম (আঃ) স্বীয় প্রাণকে রাহমানের (আল্লাহর) জন্য, স্বীয় দেহকে আগুনের
জন্য, নিজের সন্তানকে কুরবানীর জন্য এবং স্বীয় সম্পদকে মেহমানের জন্য
রেখে দেন। এ কারণেই দুনিয়ার সমস্ত মু'মিন তাঁকে ভালবাসে। এই ঘটনায়
ঈমানদারদের জন্য আল্লাহর ব্যাপক ক্ষমতার বহু নিদর্শন বিদ্যমান রয়েছে।
ইবরাহীম (আঃ) স্বীয় কাওমকে বলেন ঃ
$$إِنَّمَا اتَّخَذْتُمْ مِنْ دُونِ اللَّهِ أَوْثَانًا مَّوَدَّةَ بَيْنِكُمْ فِي الْحَيَوةِ الدُّنْيَا$$
আল্লাহর পরিবর্তে মূর্তিগুলোকে উপাস্যরূপে গ্রহণ করেছ, পার্থিব জীবনে
তোমাদের পারস্পরিক বন্ধুত্বের খাতিরে। এই মূর্তি-পূজার মাধ্যমে যদিও
তোমরা দুনিয়ার ভালবাসা লাভে সমর্থ হও, কিন্তু জেনে রেখ যে, কিয়ামাতের
দিন সম্পূর্ণ বিপরীত অবস্থা হবে। বন্ধুত্বের স্থানে ঘৃণা এবং মতৈক্যের স্থলে
মতানৈক্য সৃষ্টি হবে।
$$يَكْفُرُ بَعْضُكُمْ بِبَعْضٍ وَ يَلْعَنُ بَعْضُكُمْ بَعْضًا كُلَّمَا دَخَلَتْ أُمَّةٌ لَعَنَتْ أُخْتَهَا$$
সাথে ঝগড়ায় লিপ্ত হবে এবং একে অপরকে অভিসম্পাত দিবে।
যখন কোন দল তাতে প্রবেশ করবে তখনই অপর দলকে তারা অভিসম্পাত
করবে। (সূরা আ'রাফ, ৭ : ৩৮) একদল অপর দলকে অভিশাপ দিতে থাকবে।
বন্ধু শত্রুতে পরিণত হবে। তবে আল্লাহভীরু লোকেরা আজও একে অপরের বন্ধু
হিসাবে রয়েছে এবং সেদিনও তাই থাকবে।
$$الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ$$
বন্ধুরা সেই দিন হয়ে পড়বে একে অপরের শত্রু, তবে মু'মিনরা ব্যতীত।
(সূরা যুখরুফ, ৪৩ঃ ৬৭)
$$وَ يَلْعَنُ بَعْضُكُمْ بَعْضًا وَ مَأْوَاكُمُ النَّارُ$$
হোঁচট খেয়ে খেয়ে পরিশেষে জাহান্নামে চলে যাবে। এমন কেহ থাকবেনা যে
তাকে কোন প্রকারের সাহায্য করতে পারে। পক্ষান্তরে মু'মিন ব্যক্তিদের অবস্থা
হবে এর সম্পূর্ণ বিপরীত।