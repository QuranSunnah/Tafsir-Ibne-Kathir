--- OCR Start ---
সূরা ৩১: লুকমান
৬৬৯
পারা ২১
মু'মিনদের সুখপ্রদ লক্ষ্যস্থল
لَهُمْ جَئْتُ النَّعِيمِ এখানে ভাল লোকদের শেষ পরিণতির কথা বর্ণনা করা
হচ্ছে যে, যারা আল্লাহর উপর ঈমান এনেছে ও রাসূলুল্লাহ সাল্লাল্লাহু
'আলাইহি ওয়া সাল্লামকে মেনে নিয়েছে, শারীয়াত মুতাবেক কাজ করেছে
তাদের জন্য জান্নাত নির্ধারিত আছে, যার মধ্যে নানা প্রকারের নি'আমাত
থাকবে। বিভিন্ন প্রকারের সুস্বাদু খাদ্য ও পানীয়, সুন্দর ঝকঝকে পোশাক,
সুন্দর সুন্দর বাড়ী, গাড়ী-ঘোড়া, পবিত্র ও পরমা সুন্দরী হুরীরা বিদ্যমান
থাকবে। সেখানে এসব নি'আমাত কখনও নিঃশেষ হবেনা। না এগুলি নষ্ট
হবে, না ধ্বংস হবে, আর না কমে যাবে।
وَعْدَ اللَّهِ حَقًّا এটা আল্লাহর ওয়াদা এবং তিনি তাঁর ওয়াদা কখনও ভঙ্গ
করেননা। তিনি দয়ালু, অনুগ্রহশীল ও পরম করুণাময়। তিনি যা ইচ্ছা তাই করে
থাকেন। তিনি অসীম ক্ষমতার অধিকারী। وَهُوَ الْعَزِيزُ الْحَكِيمُ সার্বভৌম ক্ষমতা
তাঁরই। সবকিছুই তাঁর আয়ত্তের মধ্যে রয়েছে। সবাই তাঁর কাছে নত শির। তিনি
প্রজ্ঞাময়। তাঁর কোন কথা, কোন কাজ জ্ঞান-বিবেক বহির্ভূত নয়। তিনি
কুরআনুল কারীমকে মু'মিনদের জন্য পথ-প্রদর্শক ও শিক্ষাদানকারী করেছেন।
আর বেঈমানদের জন্য এটা বোঝা স্বরূপ। মহান আল্লাহ অন্য আয়াতে বলেন:
قُلْ هُوَ لِلَّذِينَ آمَنُوا هُدًى وَشِفَاءٌ وَالَّذِينَ لَا يُؤْمِنُوْنَ فِي آذَانِهِمْ
وَقُرْ وَ هُوَ عَلَيْهِمْ عَلَى
বল : মু'মিনদের জন্য ইহা (কুরআন) পথ নির্দেশ ও ব্যাধির প্রতিকার। কিন্তু
যারা অবিশ্বাসী তাদের কর্ণে রয়েছে বধিরতা এবং কুরআন হবে তাদের জন্য
অন্ধত্ব। (সূরা ফুসসিলাত, ৪১:৪৪)
لا
وَ نُنَزِّلُ مِنَ الْقُرْآنِ مَا هُوَ شِفَاءٌ وَرَحْمَةٌ لِلْمُؤْمِنِينَ وَ لَا يَزِيدُ
الظَّلِمِينَ إِلَّا خَسَارًا
আমি অবতীর্ণ করেছি কুরআন, যা বিশ্বাসীদের জন্য সুচিকিৎসা ও দয়া, কিন্তু
তা সীমা লংঘনকারীদের ক্ষতিই বৃদ্ধি করে। (সূরা ইসরা, ১৭ঃ ৮২)
--- OCR End ---