--- OCR Start ---
সূরা ২৫ : ফুরকান
২৬৪
পারা ১৯
আবূ সাঈদ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া
সাল্লামকে জিজ্ঞেস করা হয় : হে আল্লাহর রাসূল সাল্লাল্লাহু 'আলাইহি ওয়া
সাল্লাম! আমরা বুযাআর কূপের পানিতে অযূ করতে পারি কি? এটা এমন একটি
কূপ, যার মধ্যে ময়লা আবর্জনা এবং কুকুরের মাংস নিক্ষেপ করা হয়। উত্তরে
রাসূলুল্লাহ সাল্লাল্লাহু 'আলাইহি ওয়া সাল্লাম বলেন : নিশ্চয়ই পানি পবিত্র, ওকে
কোন কিছুই অপবিত্র করতে পারেনা। (মুসনাদ শাফিয়ী ২/২১, আহমাদ ৩/৩১,
আবূ দাঊদ ১/৫৩, তিরমিযী ১/২০৩, নাসাঈ ১/১৭৪) ইমাম তিরমিযী (রহঃ)
এটিকে হাসান বলেছেন। আল্লাহ তা'আলা বলেন:
لِنُحْيِ بِهِ بَلْدَةً مَّيْتًا ওর দ্বারা আমি মৃত ভূ-খণ্ডকে সঞ্জীবিত করি। অর্থাৎ যে
ভূমি দীর্ঘদিন যাবত পানির জন্য অপেক্ষমান ছিল এবং পানি না থাকার কারণে
মরুভূমিতে পরিণত হয়েছিল, তাতে না ছিল কোন গাছ-পালা, না ছিল কোন
তরু-লতা। অতঃপর যখন আল্লাহ তা'আলা আকাশ থেকে বৃষ্টি বর্ষণ করলেন
তখন সেই মৃতপ্রায় ভূমি নব-জীবন লাভ করল এবং তাতে বৃক্ষ ও তরু-লতার
জন্ম হল ও সেগুলি ফুলে-ফলে ভরে উঠল। যেমন মহান আল্লাহ বলেনঃ
فَإِذَا انْزَلْنَا عَلَيْهَا الْبَاءَ اهْتَزَّتْ وَرَبَتْ
অতঃপর আমি তাতে বারি বর্ষণ করলে তা আন্দোলিত ও স্ফীত হয়। (সূরা
ফুসিলাত, ৪১ : ৩৯) আল্লাহ সুবহানাহু ওয়া তা'আলা বলেনঃ
وَنُسْقِيَهُ مِمَّا خَلَقْنَا اَنْعَامًا وَ اَنَاسِي كَثِيرًا
জীব-জন্তু ও মানুষকে ঐ পানি আমি পান করাই। অর্থাৎ সেই পানি বিভিন্ন জীব-
জন্তু ও মানুষ পান করে থাকে যারা ঐ পানির বড়ই মুখাপেক্ষী। মানুষ সেই পানি
নিজেরা পান করে এবং তাদের ফসলের জমিতে তা সেচ করে। যেমন
মহামহিমান্বিত আল্লাহ বলেন :
وَهُوَ الَّذِي يُنَزِّلُ الْغَيْثَ مِنْ بَعْدِ مَا قَنَطُوا
তারা যখন হতাশাগ্রস্ত হয়ে পড়ে তখনই তিনি বৃষ্টি বর্ষণ করেন এবং তাঁর
করুণা বিস্তার করেন। (সূরা শূরা, ৪২ : ২৮) আর এক স্থানে বলেনঃ
فَانْظُرُ إِلَى اثْرِ رَحْمَتِ اللَّهِ كَيْفَ يُحْيِ الْأَرْضَ بَعْدَ مَوْتِهَا
আল্লাহর অনুগ্রহের ফল সম্বন্ধে চিন্তা কর, কিভাবে তিনি ভূমির মৃত্যুর পর
ওকে পুনরুজ্জীবিত করেন! (সূরা রূম, ৩০ : ৫০) বলা হচ্ছেঃ
--- OCR End ---