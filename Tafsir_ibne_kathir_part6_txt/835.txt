সূরা ৩৩ আহযাব
৮৩৫
পারা ২২
অথচ তার পাপ ক্ষমা হলনা। ঐ ব্যক্তির নাক ধূলায় ধূসরিত হোক যে তার মাতা-
পিতাকে বৃদ্ধ অবস্থায় পেল অথচ (তাদের খিদমাত করে) সে জান্নাতের যোগ্যতা
অর্জন করতে পারলনা। (তিরমিযী ৯/৫৩০) ইমাম তিরমিযী (রহঃ) এটিকে
হাসান গারীব বলেছেন।
কখন রাসূলের (সাঃ) প্রতি দুরূদ পাঠাতে হবে
নাবী সাল্লাল্লাহু 'আলাইহি ওয়া সাল্লামের উপর বহুবার দুরূদ পাঠের নির্দেশ
এসেছে। যেমন আযান সম্পর্কে হাদীসে এসেছে : আবদুল্লাহ ইব্‌ন আমর ইব্‌ন
আস (রাঃ) হতে বর্ণিত আছে যে, তিনি রাসূলুল্লাহ সাল্লাল্লাহু 'আলাইহি ওয়া
সাল্লামকে বলতে শুনেছেন: যখন তোমরা মুআযয্যিনকে আযান দিতে শোন তখন
সে যা বলে তোমরাও তা'ই বল। অতঃপর আমার উপর দুরূদ পাঠ করবে।
কেননা যে আমার উপর একবার দুরূদ পাঠ করে, আল্লাহ তা'আলা তার উপর
দশটি রাহমাত বর্ষণ করেন। তারপর আমার জন্য আল্লাহর নিকট ওয়াসীলা যাঞ্চা
করবে। নিশ্চয়ই ওটা জান্নাতের এমন একটি স্থান যা আল্লাহর বান্দাদের মধ্যে
একজন বান্দা ছাড়া আর কেহ পাবার যোগ্যতা অর্জন করবেনা। আর আমি আশা
করি যে, আমিই হব সেই বান্দা। সুতরাং যে ব্যক্তি আমার জন্য ওয়াসীলা যাঞ্চা
করবে তার জন্য আমাকে শাফাআ'ত করার অনুমতি দেয়া হবে। (আহমাদ
২/১৬৮, মুসলিম ১/২৮৮, আবূ দাঊদ ১/৩৫৯, তিরমিযী ১/৮৩, নাসাঈ ২/২৫)
মাসজিদে প্রবেশ করার সময় এবং মাসজিদ হতে বের হওয়ার সময় দুরূদ
পাঠ করতে হবে। কেননা এরূপ হাদীস রয়েছে যা ইমাম আহমাদ (রহঃ) বর্ণনা
করেছেন। ফাতিমা (রাঃ) বিন্ত রাসূলুল্লাহ সাল্লাল্লাহু 'আলাইহি ওয়া সাল্লাম হতে
বর্ণিত আছে যে, রাসূল সাল্লাল্লাহু 'আলাইহি ওয়া সাল্লাম যখন মাসজিদে প্রবেশ
করতেন তখন তিনি দুরূদ পাঠ করতেন, তারপর বলতেনঃ
$$اللَّهُمَّ اغْفِرْ لِي ذُنُوبِي وَافْتَحْ لِي أَبْوَابَ رَحْمَتِكَ$$
হে আল্লাহ! আমার পাপসমূহ ক্ষমা করে দিন এবং আমার জন্য আপনার
রাহমাতের দরযাগুলি খুলে দিন। আর যখন মাসজিদ হতে বের হতেন তখনও
মুহাম্মাদ সাল্লাল্লাহু 'আলাইহি ওয়া সাল্লামের উপর দুরূদ পাঠ করতেন,
তারপর বলতেনঃ
$$اللَّهُمَّ اغْفِرْ لِي ذُنُوبِي وَافْتَحْ لِي أَبْوَابَ فَضْلِكَ$$
হে আল্লাহ! আমার পাপগুলো ক্ষমা করে দিন এবং আপনার অনুগ্রহের
দরযাগুলি খুলে দিন! (আহমাদ ৬/২৮২)