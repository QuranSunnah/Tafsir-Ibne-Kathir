সূরা ২৮ : কাসাস
৪৭০
পারা ২০
হচ্ছিল। মহিলা পরিদর্শকেরা ঘুরে-ফিরে গর্ভবতী নারীদের খোঁজ খবর নিচ্ছিল
এবং তাদের নামগুলি তালিকাভুক্ত করছিল। বাচ্চা ভূমিষ্ট হওয়ার সময় ঐ
মহিলাগুলি হাযির হত। কন্যা সন্তানের জন্ম হলে তারা ফিরে যেত। আর পুত্র সন্ত
ান জন্মগ্রহণ করলে তারা সাথে সাথে জল্লাদদেরকে খবর দিত এবং তৎক্ষণাৎ
জল্লাদেরা এসে পিতা-মাতার সামনে তাদের ঐ পুত্র সন্তানকে টুকরা টুকরা করে
দিয়ে চলে যেত। তাদের প্রতি আল্লাহর অভিশাপ বর্ষিত হোক।
মূসার (আঃ) মা যখন তাঁকে গর্ভে ধারণ করেন তখন সাধারণ গর্ভধারণের মত
তাঁর গর্ভ প্রকাশ পায়নি। তাই যেসব নারী ও ধাত্রী গর্ভের সত্যতা নির্ণয়ের কাজে
নিয়োজিতা ছিল তারা তাঁর গর্ভবতী হওয়া টের পায়নি। অবশেষে মূসার (আঃ)
জন্ম হয়। তাঁর মা অত্যন্ত আতংকিতা হয়ে পড়েন। তাঁর প্রতি তাঁর মায়ের স্নেহ-
মমতা এত বেশী ছিল যা সাধারণতঃ অন্যান্য নারীদের থাকেনা। মহান আল্লাহ
মূসার (আঃ) চেহারা এমনই মায়াময় করেছিলেন যে, শুধু তাঁর মা কেন, যে'ই
তাঁর দিকে একবার তাকাতো তারই অন্তরে তাঁর প্রতি মহব্বত জমে যেত। যেমন
আল্লাহ তা'আলা বলেনঃ
وَالْقَيْتُ عَلَيْكَ مَحَبَّةً مِّنِّي
আমি আমার নিকট হতে তোমার উপর ভালবাসা ঢেলে দিয়েছিলাম। (সূরা
তা-হা, ২০: ৩৯)
ফির'আউনের বাড়িতে মূসা (আঃ) লালিত পালিত হন
মূসার (আঃ) মা যখন তাঁর ব্যাপারে সদা আতংকিতা ও উৎকণ্ঠিতা থাকেন
তখন মহামহিমান্বিত আল্লাহ তাকে ইঙ্গিতে নির্দেশ দেন:
أَنْ أَرْضِعِيْهِ فَإِذَا خِفْتِ عَلَيْهِ فَأَلْقِيْهِ فِي الْيَمِّ وَلَا تَخَافِي وَلَا تَحْزَنِي إِنَّا
رَاؤُرُهُ إِلَيْكِ وَ جَاعِلُوهُ مِنَ الْمُرْسَلِينَ তুমি শিশুটিকে স্তন্য দান করতে থাক।
যখন তুমি তার সম্পর্কে কোন আশংকা করবে তখন তাকে দরিয়ায় নিক্ষেপ কর
এবং তুমি ভয় করনা, দুঃখ করনা; আমি তাকে তোমার নিকট ফিরিয়ে দিব এবং
তাকে রাসূলদের অন্তর্ভুক্ত করব। তার বাড়ী নীল নদের তীরেই অবস্থিত ছিল।
আল্লাহ তা'আলার নির্দেশ অনুযায়ী মূসার (আঃ) মা একটি বাক্স বানিয়ে নিলেন
এবং তাঁকে ঐ বাক্সের মধ্যে রেখে দিলেন। তাঁর মা তাঁকে দুধ পান করিয়ে ঐ
বাক্সের মধ্যে শুইয়ে দিতেন। আতংকের অবস্থায় ঐ বাক্সটিকে তিনি নদীতে