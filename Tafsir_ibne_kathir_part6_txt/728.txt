--- OCR Start ---
সূরা ৩৩ আহযাব
৭২৮
পারা ২১
কি? তখন তিনি বললেন : একদা রাসূল সাল্লাল্লাহু 'আলাইহি ওয়া সাল্লাম
সালাতের জন্য দাঁড়ালেন। এমতাবস্থায় তিনি আতংকগ্রস্ত হলেন। তখন যেসব
মুনাফিক তাঁর সাথে সালাত আদায় করছিল তারা পরস্পর বলাবলি করল : দেখ,
তাঁর দু'টি অন্তর রয়েছে, একটি তোমাদের সাথে এবং অপরটি তাদের সাথে। ঐ
সময় আল্লাহ তা'আলা مَا جَعَلَ اللَّهُ لِرَجُلٍ مِّنْ قَلْبَيْنِ فِي جَوْفِهِ এ আয়াতটি
অবতীর্ণ করেন। (আহমাদ ১/২৬৭, তিরমিযী ৯/৫৮, তাবারী ২০/২০৪)
পালিত সন্তানকে ডাকতে হবে তার পিতার নাম অনুসারে
اُدْعُوهُمْ لِأَبَابِهِمْ هُوَ أَقْسَطُ عِنْدَ اللَّهِ পূর্বে এর অবকাশ ছিল যে, পালক
পুত্রকে পালনকারীর দিকে সম্বন্ধ লাগিয়ে তার পুত্র বলে ডাকা যাবে। কিন্তু এখন
ইসলাম এটাকে রহিত করে দিয়েছে এবং বলা হয়েছে যে, তাকে তার প্রকৃত
পিতার দিকে সম্পর্ক লাগিয়ে ডাকতে হবে। ন্যায়, হক ও সত্য এর মধ্যেই
নিহিত রয়েছে।
আবদুল্লাহ ইবন উমার (রাঃ) বলেন : এই আয়াতটি অবতীর্ণ হওয়ার পূর্বে
আমরা যায়িদ ইব্‌ন হারিসাহকে (রাঃ) ইব্‌ন মুহাম্মাদ বলতাম। কিন্তু এই আয়াত
অবতীর্ণ হওয়ার পর আমরা এটা বলা পরিত্যাগ করি। (ফাতহুল বারী ৮/৩৭৭,
মুসলিম ৪/১৮৮৪, তিরমিযী ৯/৭২, নাসাঈ ৬/৪২৯) পূর্বেতো পালক পুত্রের ঐ
সমুদয় হক থাকত যা ঔরষজাত ছেলের থাকে।
এই আয়াত অবতীর্ণ হওয়ার পর আবূ হুযাইফার (রাঃ) স্ত্রী সাহলা বিন্ত
সুহায়েল (রাঃ) রাসূলুল্লাহ সাল্লাল্লাহু 'আলাইহি ওয়া সাল্লামের কাছে হাযির হয়ে
বলেন : হে আল্লাহর রাসূল সাল্লাল্লাহু 'আলাইহি ওয়া সাল্লাম! আমরা সালিমকে
(রাঃ) মৌখিক পুত্র বানিয়ে রেখেছিলাম। এখন আল্লাহ তার ব্যাপারে ফাইসালা
করে দিয়েছেন। আমি এখন পর্যন্ত তার থেকে পর্দা করিনি। সে আসে এবং
যায়। আমার স্বামী হুযাইফা (রাঃ) তার এভাবে যাতায়াত পছন্দ করছেননা।
রাসূলুল্লাহ সাল্লাল্লাহু 'আলাইহি ওয়া সাল্লাম তখন বললেন : তাহলে যাও,
সালিমকে (রাঃ) তোমার দুধ পান করিয়ে দাও। এতে তুমি তার উপর হারাম
হয়ে যাবে (শেষ পর্যন্ত)।
মোট কথা পূর্বের হুকুম রহিত হয়ে যাওয়ায় এরূপ পোষ্যপুত্রদের স্ত্রীদেরকে
পোষ্যপুত্র রূপে গ্রহণকারীদের জন্য বৈধ করে দেয়া হয়। অর্থাৎ তারা তাদের
পোষ্যপুত্রদের স্ত্রীদেরকে বিয়ে করতে পারে। যায়িদ ইব্‌ন হারিসাহ (রাঃ) যখন
--- OCR End ---