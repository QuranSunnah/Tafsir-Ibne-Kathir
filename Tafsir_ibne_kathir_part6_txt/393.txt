--- OCR Start ---
সূরা ২৭: নাম্ন
৩৯৩
পারা ১৯
১২। তোমার হাত তোমার
বগলে প্রবেশ করাও। এটা বের
হয়ে আসবে শুভ্র নির্দোষ হয়ে;
এটা ফির'আউন ও তার
নিদর্শনের অন্তর্গত; তারাতো
সত্যত্যাগী সম্প্রদায়।
১৩। অতঃপর যখন তাদের
নিকট আমার স্পষ্ট আয়াত
এলো তখন তারা বলল ঃ
এটাতো সুস্পষ্ট যাদু।
১৪। তারা অন্যায় ও উদ্ধতভাবে
নিদর্শনগুলি প্রত্যাখ্যান করল,
যদিও তাদের অন্তর ঐগুলিকে
সত্য বলে গ্রহণ করেছিল। দেখ,
বিপর্যয় সৃষ্টিকারীদের পরিণাম কি
হয়েছিল!
মূসার (আঃ) ঘটনা এবং ফির'আউনের ধ্বংস
আল্লাহ তা'আলা স্বীয় প্রিয় পাত্র মুহাম্মাদ সাল্লাল্লাহু 'আলাইহি ওয়া সাল্লামকে
মূসার (আঃ) ঘটনা স্মরণ করিয়ে দিচ্ছেন। তিনি মূসাকে (আঃ) মর্যাদাসম্পন্ন
নাবী বানিয়েছিলেন, তাঁর সাথে কথা বলেছিলেন, তাঁকে বড় বড় মু'জিযা দান
করেছিলেন এবং ফির'আউন ও তার লোকদের কাছে তাঁকে নাবীরূপে প্রেরণ
করেছিলেন। কিন্তু ঐ কাফিরের দল তাঁকে অস্বীকার করে। তারা কুফরী ও
অহংকার করার মাধ্যমে তাঁর অনুসরণ করতে অস্বীকৃতি জানায়।
মূসা (আঃ) যখন নিজের পরিবারবর্গকে নিয়ে চলছিলেন তখন তিনি পথ ভুলে
যান। রাত্রি এসে পড়ে এবং চতুর্দিক ঘন অন্ধকারে ছেয়ে যায়। ঐ সময় এক
দিকে তিনি অগ্নিশিখা দেখতে পান। তখন তিনি তাঁর পরিবারবর্গকে বলেনঃ
--- OCR End ---