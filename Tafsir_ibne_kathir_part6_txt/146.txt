সূরা ২৪: নূর
১৪৬
পারা ১৮
ইব্‌ন যুরাইজ (রহঃ) বলেন, 'আতা ইব্‌ন রাবাহ (রহঃ) বর্ণনা করেন যে, ইন্ন
আব্বাস (রাঃ) বলেন, তিনটি আয়াত এমন রয়েছে যেগুলির আমল মানুষ
পরিত্যাগ করেছে। একটি এই যে, আল্লাহ তা'আলা বলেনঃ
إِنَّ أَكْرَمَكُمْ عِنْدَ اللهِ اتَّقُكُمْ إِنَّ اللَّهَ عَلِيمٌ خَبِيرٌ
তোমাদের মধ্যে আল্লাহ তা'আলার নিকট ঐ ব্যক্তি সবচেয়ে বেশী সম্মান ও
মর্যাদার অধিকারী যে সবচেয়ে বেশী আল্লাহভীরু। (সূরা হুজুরাত, ৪৯ : ১৩)
অথচ লোকদের ধারণায় তাদের মধ্যে সবচেয়ে সম্মানিত হল ঐ ব্যক্তি যার বাড়ী
বড় এবং যে সম্পদ ও শাসন ক্ষমতার অধিকারী। আর কারও বাড়িতে প্রবেশের
ব্যাপারে আদব ও ভদ্রতার আয়াতগুলির উপর আমলও মানুষ ছেড়ে দিয়েছে।
'আতা (রহঃ) তাকে জিজ্ঞেস করেন : আমার বাড়ীতে আমার পিতৃহীন বোনেরা
রয়েছে, যারা একই ঘরে থাকে। তাদের কাছে গেলেও কি আমাকে অনুমতি নিতে
হবে? তিনি উত্তরে বলেন : হ্যাঁ, অবশ্যই তোমাকে অনুমতি নিতে হবে। 'আতা
(রহঃ) দ্বিতীয়বার তাকে ঐ প্রশ্নই করেন যে, হয়ত কোন ছাড়ের (অব্যাহতির)
সুযোগ পাওয়া যাবে। কিন্তু এবারও ইব্‌ন আব্বাস (রাঃ) বলেন : তুমি কি
তাদেরকে অনাবৃত অবস্থায় দেখা পছন্দ কর? তিনি জবাবে বলেন: না। তিনি
বললেন : তাহলে অবশ্যই তোমাকে অনুমতি নিতে হবে। 'আতা (রহঃ)
তৃতীয়বার ঐ প্রশ্নই করেন। তিনি জবাবে বলেন : তুমি কি আল্লাহর হুকুম
মানবেনা? তিনি উত্তর দেন : 'হ্যাঁ, অবশ্যই মানবো। তখন তিনি বললেন :
তাহলে অবশ্যই তুমি তাদের কাছ থেকে অনুমতি নিবে।
অন্যত্র ইব্‌ন যুরাইজ (রহঃ) বলেন, তাউস (রহঃ) আমাকে বলেন যে, তার
পিতা বলেছেন : যাদের সাথে চিরতরে বিয়ে নিষিদ্ধ তাদেরকে আমি তাদের
অনাবৃত অবস্থায় দেখে ফেলি এর চেয়ে জঘন্য বিষয় আমার কাছে আর কিছুই
নেই। এ বিষয়ে তিনি ছিলেন অত্যন্ত কঠোর। ইন্ন যুরাইজ (রহঃ) বর্ণনা করেন
যে, যুহরী (রহঃ) বলেনঃ আমি শুনেছি যে, হুযাইল ইব্‌ন সুরাহবিল আল আউদী
আল আমাহ (রহঃ) ইবন মাসউদকে (রাঃ) বলতে শুনেছেন: তুমি তোমার
মায়ের' কক্ষে প্রবেশ করার সময়েও তার অনুমতি চাবে।
ইন্ন যুরাইজ (রহঃ) থেকে আরও বর্ণিত আছে, তিনি 'আতাকে (রহঃ)
জিজ্ঞেস করেন : অনুমতি না নিয়ে কি স্ত্রীর কাছেও যাওয়া যাবেনা? উত্তরে তিনি
বলেন : এখানে অনুমতির প্রয়োজন নেই। কিন্তু তাকেও সংবাদ দিলে অবশ্যই
তা হবে উত্তম। এ সম্ভাবনা রয়েছে যে, ঐ সময় হয়ত স্ত্রী এমন অবস্থায় রয়েছে,
যে অবস্থায় তার স্বামী তাকে দেখুক এটাও সে পছন্দ করেনা।