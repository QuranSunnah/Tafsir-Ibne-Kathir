--- OCR Start ---
সূরা ২৮ : কাসাস
৪৬৭
نَحْنُ نَقُصُّ عَلَيْكَ أَحْسَنَ الْقَصَصِ
পারা ২০
আমি তোমার নিকট উত্তম কাহিনী বর্ণনা করছি। (সূরা ইউসুফ, ১২: ৩)
তাঁর সামনে এটা এমনভাবে বর্ণনা করা হচ্ছে যে, তিনি যেন ঐ সময় সেখানে
বিদ্যমান ছিলেন।
إِنَّ فِرْعَوْنَ عَلَا فِي الْأَرْضِ وَ جَعَلَ أَهْلَهَا شِيَعًا يَسْتَضْعِفُ طَائِفَةً مِّنْهُمْ
ফির'আউন একজন অহংকারী, উদ্ধত ও দুষ্ট প্রকৃতির লোক ছিল। সে জনগণের
উপর জঘন্যভাবে আধিপত্য বিস্তার করেছিল। সে তাদেরকে পরস্পরে মধ্যে
লড়াইয়ের মাধ্যমে মতানৈক্য সৃষ্টি করে তাদেরকে দুর্বল করে স্বয়ং তাদের উপর
জোরপূর্বক প্রভুত্ব চালাতে থাকে। বিশেষ করে বানী ইসরাঈলকে সে নিশ্চিহ্ন করে
দেয়ার পরিকল্পনা গ্রহণ করেছিল। অথচ মাযহাব হিসাবে সেই যুগে তারাই ছিল
সর্বোত্তম। ফির'আউন তাদেরকে খুবই নিম্ন পর্যায়ে নামিয়ে দিয়েছিল। সে সমস্ত ঘৃণ্য
কাজ তাদের দ্বারা করিয়ে নিত। এত করেও তার প্রাণ ভরেনি। সে তাদের পুত্র সন্ত
ানদেরকে হত্যা করার নির্দেশ দিয়েছিল যাতে তারা শক্তিশালী হতে না পারে। তাদের
পুত্র সন্তানদেরকে হত্যা করার একটি বড় কারণ এই ছিল যে, ফির'আউন আশংকা
করত যে, বানী ইসরাঈল থেকে কোন ছেলে বড় হয়ে তার (ফিরা'আউনের) ধ্বংসের
কারণ হতে পারে এবং ফির'আউনের রাজত্বেরও অবসান হতে পারে। তাই
সাবধানতা অবলম্বন হিসাবে ফির'আউন এই আইন জারী করে দিল যে, বানী
ইসরাঈলের পুত্র সন্তানদেরকে হত্যা করা হবে ও কন্যা সন্তানদেরকে জীবিত রাখা
হবে। কিন্তু মহামহিমান্বিত ও প্রবল প্রতাপান্বিত আল্লাহ যা ইচ্ছা করেন তাই হয়ে
থাকে। মূসা (আঃ) জীবিত রয়ে গেলেন এবং আল্লাহ তা'আলা ঐ উদ্ধত কাওমকে
লাঞ্ছিত ও অপমানিত করে ধ্বংস ও নিশ্চিহ্ন করে দিলেন। সুতরাং সমুদয় প্রশংসা
আল্লাহরই জন্য। আল্লাহ তা'আলা বলেনঃ
يَحْذَرُونَ * وَنُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ
আমি ইচ্ছা করলাম, সে দেশে যাদেরকে হীনবল করা হয়েছিল তাদের প্রতি
অনুগ্রহ করতে, তাদেরকে নেতৃত্ব দান করতে ও দেশের অধিকারী করতে। আর
তাদেরকে দেশের ক্ষমতায় প্রতিষ্ঠিত করতে এবং ফির'আউন, হামান ও তাদের
বাহিনীকে তা দেখিয়ে দিতে, যা তাদের নিকট থেকে তারা আশংকা করত। এটা
প্রকাশমান কথা যে, আল্লাহ তা'আলার ইচ্ছা পূর্ণ হয়েই থাকে। অন্যত্র মহান
আল্লাহ বলেনঃ
--- OCR End ---