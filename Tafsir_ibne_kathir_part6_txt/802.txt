সূরা ৩৩ আহযাব
৮০২
পারা ২২
প্রতিশ্রুতি আপনি তাদেরকে দিয়েছেন এবং তাদের মাতা-পিতা, পতি-পত্নী ও
সন্তান-সন্ততির মধ্যে যারা সৎ কাজ করেছে তাদেরকেও। আপনিতো
পরাক্রমশালী, প্রজ্ঞাময়। এবং আপনি তাদেরকে পাপ হতে রক্ষা করুন। (সূরা
মু'মিন, ৪০ঃ ৭-৯)
لِيُخْرِجَكُمْ مِّنَ الظُّلُمَتِ إِلَى النُّوْرِ এই দু'আ ও ক্ষমা প্রার্থনার পরিপ্রেক্ষিতে
মু'মিন বান্দাদের উপর মহান আল্লাহ স্বীয় রাহমাত বর্ষণ করেন। তাদেরকে তিনি
অজ্ঞতা ও কুফরীর অন্ধকার হতে বের করে ঈমানের আলোকের দিকে নিয়ে আসেন।
وَكَانَ بِالْمُؤْمِنِينَ رَحِيمًا এবং তিনি (আল্লাহ) মু'মিনদের প্রতি পরম দয়ালু।
অর্থাৎ তিনি পার্থিব জীবন এবং পরকাল উভয় জায়গায় মু'মিনদের জন্য আর্শিবাদ
স্বরূপ। পৃথিবীতে তিনি মু'মিনদেরকে মূর্খদের পথ থেকে বের করে নিয়ে এসে
সৎ পথের নির্দেশনা দেন, তাদের মধ্যে যারা ধ্বংসের মুখোমুখী হয় তাদেরকে ঐ
পথ থেকে তিনি ফিরিয়ে আনেন এবং যারা বিদ'আতী আমল করছে এবং
অন্যদেরকে ঐ পথে আহ্বান করছে এবং অন্যায় অপরাধে লিপ্ত রয়েছে তাদের
থেকেও তিনি রক্ষা করেন। আর পরকালে তাঁর অনুগ্রহ/দয়া হল এই যে,
কিয়ামাত দিবসের ভয়াবহতা থেকে তিনি তাদেরকে রক্ষা করবেন এবং তাঁর
মালাইকা দ্বারা মু'মিনদেরকে জান্নাত প্রাপ্তি এবং জাহান্নামের আযাব থেকে রক্ষা
পাবার সুখবর দিতে বলবেন। তাঁর এই দয়া ও অনুগ্রহ এ জন্য যে, তিনি তাঁর
মু'মিন বান্দাদেরকে ভালবাসেন ।
আনাস (রাঃ) হতে বর্ণিত আছে যে, একদা রাসূলুল্লাহ সাল্লাল্লাহু 'আলাইহি
ওয়া সাল্লাম সাহাবীগণকে সাথে নিয়ে পথ চলছিলেন। ঐ সময় রাস্তার উপর
একটি ছোট ছেলে ছিল। একটি দল আসছে দেখে ছেলেটির মা ভয় পেয়ে গেল
এবং আমার ছেলে আমার ছেলে বলে চীৎকার করতে করতে ছুটে এলো এবং
ছেলেকে কোলে উঠিয়ে নিয়ে একদিকে সরে গেল। ছেলের প্রতি মায়ের এই স্নেহ
ও মমতা দেখে সাহাবীগণ জিজ্ঞেস করলেন : হে আল্লাহর রাসূল সাল্লাল্লাহু
'আলাইহি ওয়া সাল্লাম! মা কি এই ছেলেটিকে আগুনে ফেলতে পারে? রাসূলুল্লাহ
সাল্লাল্লাহু 'আলাইহি ওয়া সাল্লাম তাঁদের উদ্দেশ্য বুঝে নিয়ে বললেন : না,
আল্লাহর শপথ! আল্লাহ তা'আলা কখনও তাঁর বন্ধুকে আগুনে নিক্ষেপ করবেননা।
(আহমাদ ৩/১০৪) সহীহায়িনের শর্তে এ বর্ণনাধারা সঠিক, যদিও সহীহায়িন
এবং সুনান গ্রন্থ চতুষ্টয়ের কোনটিতেই এটি লিপিবদ্ধ করা হয়নি। সহীহ বুখারীতে
অন্যত্র বলা হয়েছে যে, মু'মিনদের নেতা উমার ইবনুল খাত্তাব (রাঃ) হতে বর্ণিত