--- OCR Start ---
সূরা ২৬: শু'আরা
৩৩৩
পারা ১৯
أَيْنَمَا كُنْتُمْ تَعْبُدُونَ . مِنْ دُونِ اللَّهِ هَلْ يَنْصُرُونَكُمْ أَوْ يَنْتَصِرُونَ
তারা কোথায়, তোমরা যাদের ইবাদাত করতে আল্লাহর পরিবর্তে? তারা কি
তোমাদের সাহায্য করতে পারে অথবা তারা কি আত্মরক্ষা করতে সক্ষম।
আল্লাহকে বাদ দিয়ে তোমরা যেসব বাতিল মা'বৃদের পূজা করতে তারা আজ
কোথায়? তারা আজ তোমাদের কোন উপকার করতে পারবেনা। অথবা তারা
নিজেরাই নিজেদের কোন সাহায্য করতে সক্ষম হবেনা। বরং তোমরা ও তারা
সবাইকে আজ জাহান্নামের আগুনের ইন্ধন করা হবে। নিশ্চয়ই আজ তোমরা ওতে
প্রবেশ করবে।
فَكُبْكِبُوا فِيْهَا هُمْ وَالْغَاوْنَ অনুসারী ও অনুসৃত সকলকে সেদিন অধোমুখী
করে জাহান্নামে নিক্ষেপ করা হবে। মুজাহিদ (রহঃ) বলেন : এর অর্থ হচ্ছে
তাদেরকে ওতে (জাহান্নামে) সজোরে নিক্ষেপ করা হবে। (তাবারী ১৯/৩৬৭)
অন্যান্যরা বলেন: অবিশ্বাসী কাফিরদেরকে এবং তাদের নেতাদেরকে একজনের
উপর অপরজনকে নিক্ষেপ করা হবে, যারা শির্ক করেছে।
সেখানে প্রথম হতে শেষ পর্যন্ত দুর্বল লোকেরা দাম্ভিক লোকদের সাথে ঝগড়া
করবে ও বলবে : আমরা সারা জীবন তোমাদের কথামত চলেছি। সুতরাং আজ
তোমরা আমাদেরকে জাহান্নামের শাস্তি হতে রক্ষা করছ না কেন? তখন তারা
বুঝতে পারবে যে, তারা সঠিক পথ গ্রহণ করেনি। তাই তারা বলবেঃ
تَاللَّهِ إِنْ كُنَّا لَفِي ضَلَلٍ مُّبِينٍ সত্য কথা এই যে, আমরাতো স্পষ্ট বিভ্রান্তি
তেই ছিলাম। তোমাদের নির্দেশাবলীকে আমরা আল্লাহর নির্দেশাবলী মনে করে
নিয়েছিলাম। বিশ্ব-রবের সাথে আমরা তোমাদেরও ইবাদাত করেছিলাম। আমরা
তোমাদেরকে আমাদের রবের সমান মনে করেছিলাম।
وَمَا أَضَلَّنَا إِلَّا الْمُجْرِمُوْنَ. فَمَا لَنَا مِنْ شَافِعِينَ
বড়ই দুঃখের বিষয় যে, পাপীরা আমাদেরকে ঐ ভুল ও বিপজ্জনক পথে
পরিচালিত করেছিল। এখন আমাদের জন্য কোন সুপারিশকারী নেই। তারা
পরস্পর বলাবলি করবে:
فَهَلْ لَّنَا مِنْ شُفَعَاءَ فَيَشْفَعُوا لَنَا أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ
--- OCR End ---