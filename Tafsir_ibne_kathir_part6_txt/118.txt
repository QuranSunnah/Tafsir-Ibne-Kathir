সূরা ২৪ : নূর
১১৮
পারা ১৮
পঞ্চমবারও তোমার নির্দোষ হওয়ার কথা বল এবং তা যদি মিথ্যা হয় তাহলে
মনে রেখ যে, তোমার উপর আল্লাহর শাস্তি অবধারিত হয়ে যাবে। ইন্ন
আব্বাস (রাঃ) বলেন: এ কথা শুনে ঐ মহিলা কিছুক্ষণের জন্য থমকে যায়
এবং আমরা মনে করেছিলাম যে, সে তার মনোভাবের পরিবর্তন করেছে। কিন্তু
একটু পরেই সে বলল : আজ আমি আমার গোত্রের লোকদেরকে অপমানিত
করবনা। অতঃপর সে তার পক্ষে সাফাই দিয়েই ফেলল। তখন রাসূল সাল্লাল্লাহু
'আলাইহি ওয়া সাল্লাম বললেন : তার সন্তান ভূমিষ্ঠ হওয়া পর্যন্ত তোমরা
অপেক্ষা কর। যদি ঐ সন্তানের চোখ দেখতে সুরমা দেয়া চোখের মত মনে হয়,
ছড়ানো পাছা এবং মোটা নলাবিশিষ্ট হয় তাহলে ঐ সন্তান হবে শারিক ইন্ন
সাহমার। বাচ্চা ভূমিষ্ঠ হওয়ার পর দেখা গেল যে, রাসূল সাল্লাল্লাহু 'আলাইহি
ওয়া সাল্লাম যেভাবে বর্ণনা করেছিলেন ঐ শিশুটি দেখতে ঠিক তেমনটি হয়েছে।
তখন রাসূল সাল্লাল্লাহু 'আলাইহি ওয়া সাল্লাম বললেন : যদি আল্লাহর কিতাবে
উল্লেখ না থাকত তাহলে তার ব্যাপারটি আমি দেখে নিতাম। এ বর্ণনাটি ইমাম
বুখারীর (রহঃ)। কিন্তু ইব্‌ন আব্বাসের (রাঃ) অন্য বর্ণনা থেকে এখানে ঘটনার
উল্লেখ করা হয়েছে। (ফাতহুল বারী ৮/৩০৩, তিরমিযী ৫/১৭০)
সাঈদ ইব্‌ন যুবাইর (রহঃ) বলেন, ইব্‌ন যুবাইরের (রাঃ) গভর্নর থাকা অবস্থায়
আমাকে জিজ্ঞেস করা হয়: পরস্পর লা'নতকারী বা লি'আনকারী স্বামী-স্ত্রীর মাঝে
কি বিচ্ছেদ ঘটাতে হবে? এর উত্তর দিতে আমি সক্ষম না হয়ে ইবন উমারের (রাঃ)
নিকট হাযির হই এবং তাকে মাসআলাটি জিজ্ঞেস করি। তিনি উত্তরে বলেনঃ
সুবহানাল্লাহ! ঠিক এই প্রশ্নই ইতোপূর্বে অমুক ইন্ন অমুক রাসূলুল্লাহ সাল্লাল্লাহু
'আলাইহি ওয়া সাল্লামকে করেছিল। সে বলেছিল: হে আল্লাহর রাসূল সাল্লাল্লাহু
'আলাইহি ওয়া সাল্লাম! কোন লোক তার স্ত্রীকে কোন মন্দ কাজে লিপ্ত অবস্থায়
পেয়ে যদি মুখ দিয়ে কোন কথা বের করে তাহলে সেটাও লজ্জার কথা, আবার যদি
নীরব থাকে তাহলে সেটাও খুবই দুঃখজনক নীরবতা। সুতরাং এমতাবস্থায় কি করা
যায়? এ কথা শুনে রাসূলুল্লাহ সাল্লাল্লাহু 'আলাইহি ওয়া সাল্লাম নীরব থাকেন।
লোকটি আবার এসে বলে ঃ হে আল্লাহর রাসূল সাল্লাল্লাহু 'আলাইহি ওয়া সাল্লাম!
আমি আপনাকে যে প্রশ্নটি করেছি সেটা স্বয়ং আমারই ঘটনা। তখন আল্লাহ
তা'আলা সূরা নূরের এই আয়াতগুলি অবতীর্ণ করেন।
তিনি লোকটিকে উপদেশ দিতে শুরু করেন এবং স্মরণ করিয়ে দেন যে,
আখিরাতে আল্লাহর শাস্তি দুনিয়ার শাস্তি থেকে অনেক কঠিন। তখন লোকটি বলল
: যিনি আপনাকে সত্যসহ প্রেরণ করেছেন তাঁর শপথ! আমি আপনার কাছে মিথ্যা