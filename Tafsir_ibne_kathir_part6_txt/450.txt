সূরা ২৭: নাম্ন
৪৫০
পারা ২০
পৃথিবীতে হিংস্র প্রাণীর আবির্ভাবের বর্ণনা
যে জীবের বর্ণনা এখানে দেয়া হয়েছে তা শেষ যুগে প্রকাশিত হবে যখন
মানুষ আল্লাহর দীনকে সম্পূর্ণরূপে পরিত্যাগ করবে, যখন তারা সত্য দীনকে
পরিবর্তন করে ফেলবে। কেহ কেহ বলেন যে, এটা মাক্কা মুকাররামা হতে বের
হবে। আবার অন্য কেহ বলেন যে, এটা অন্য স্থান হতে বের হবে। এর বিস্তারিত
বিবরণ এখনই আসবে ইনশাআল্লাহ। সে বাকশক্তি সম্পন্ন হবে এবং বলবে যে,
মানুষ আল্লাহর নিদর্শনসমূহে অবিশ্বাসী । ইব্‌ন আব্বাস (রাঃ), হাসান (রহঃ) এবং
কাতাদাহ (রহঃ) বলেন, এ ছাড়া আলী (রাঃ) হতেও বর্ণিত আছে যে, সে কথা
বলবে অর্থাৎ সে তাদেরকে উদ্দেশ্য করে বলবে। (তাবারী ১৯/৫০০) এ বিষয়ে
অনেক হাদীস বর্ণিত আছে। আমরা এখানে ওর কয়েকটি উল্লেখ করছি।
হুযাইফা ইব্‌ন আসিদ আল গিফারী (রাঃ) হতে বর্ণিত, তিনি বলেন : একদা
আমরা কিয়ামাত সম্পর্কে আলোচনা করছিলাম। এমন সময় রাসূলুল্লাহ সাল্লাল্লাহু
'আলাইহি ওয়া সাল্লাম তাঁর কক্ষ হতে বের হয়ে আমাদের নিকট আগমন করেন।
আমাদেরকে এই আলোচনায় লিপ্ত দেখে বলেন : কিয়ামাত ঐ পর্যন্ত সংঘটিত
হবেনা যে পর্যন্ত না তোমরা দশটি নিদর্শন দেখতে পাবে। ওগুলি হল পশ্চিম
দিক হতে সূর্য উদিত হওয়া, ধূম্র, দাব্বাতুল আরদ্, ইয়াজুজ-মা'জুজ বের হওয়া,
ঈসা ইবন মারইয়ামের (আঃ) আগমন, দাজ্জাল বের হওয়া, পূর্বে, পশ্চিমে ও
আরাব উপদ্বীপে তিনটি খাসফ (মাটিতে প্রোথিত হওয়া) এবং মধ্য ইয়ামান হতে
এক আগুন বের হওয়া যা লোকদেরকে চালনা করবে বা তাদেরকে একত্রিত
করবে। তাদের সাথেই রাত্রি কাটাবে এবং তাদের সাথেই দুপুরে বিশ্রাম করবে।
(আহমাদ ৪/৬, মুসলিম ৪/২২২৫, ২২২৬, আবূ দাউদ ৪/৪৯১, তিরমিযী
৬/৪১৩, নাসাঈ ৬/৪৫৬, ইব্‌ন মাজাহ ২/১৩৪১)
মুসলিম ইব্‌ন হাজ্জায (রহঃ) আবদুল্লাহ ইব্‌ন আমর (রাঃ) থেকে বর্ণনা করেন
: রাসূল সাল্লাল্লাহু 'আলাইহি ওয়া সাল্লাম থেকে আমি একটি হাদীস মুখস্ত করেছি
যা আমি কখনও ভুলে যাইনি। আমি রাসূল সাল্লাল্লাহু 'আলাইহি ওয়া সাল্লামকে
বলতে শুনেছি : কিয়ামাতের প্রথম লক্ষণ হবে পশ্চিম দিক থেকে সূর্য উদিত
হওয়া এবং দ্বিপ্রহরের পূর্বেই দাব্বাতের (ভয়ংকর প্রাণীর) মানব সমাজে
আবির্ভাব। এর যেটি আগে হবে তার পরেরটিও এর পরপর দেখা যাবে।
(মুসলিম ৪/২২৬০)
আবূ হুরাইরাহ (রাঃ) হতে বর্ণিত, তিনি বলেন, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : ছ'টি জিনিসের আগমনের পূর্বেই তোমরা জলদি করে