--- OCR Start ---
সূরা ২৩ : মু'মিনূন
৬১
পারা ১৮
হালাল খাবার খাওয়া এবং সৎ কাজের আদেশ
আল্লাহ তা'আলা তাঁর সমস্ত নাবীকে (আঃ) নির্দেশ দিচ্ছেন যে, তাঁরা যেন
হালাল খাদ্য আহার করেন এবং সৎ কার্যাবলী সম্পাদন করেন। সুতরাং প্রমাণিত
হল যে, হালাল খাদ্য সৎ কাজের সহায়ক। নাবীগণ (আঃ) সর্বপ্রকারের মঙ্গল
সঞ্চয় করেছেন। কথা, কাজ, পথ-প্রদর্শন, উপদেশ ইত্যাদি সবকিছুই জমা
করেছেন। এখানে আল্লাহ সুবহানাহু ওয়া তা'আলা রং, স্বাদ ইত্যাদি বর্ণনা
করেননি, বরং শুধুমাত্র হালাল খাদ্য খেতে বলেছেন। সহীহ হাদীসে আছে যে,
এমন কোন নাবী ছিলেন না যিনি ছাগল চড়াননি। সাহাবীগণ তখন জিজ্ঞেস
করেন ঃ হে আল্লাহর রাসূল সাল্লাল্লাহু 'আলাইহি ওয়া সাল্লাম! আপনিও কি
(ছাগল চড়িয়েছেন)? উত্তরে তিনি বলেন : হ্যাঁ, আমিও কয়েকটি কীরাতের
বিনিময়ে মাক্কাবাসীর ছাগল চড়াতাম। (বুখারী ২২২৬, ইব্‌ন মাজাহ ২/৭২৭)
(এক কীরাত হল এক দীনারের বিশ ভাগের এক ভাগ অথবা এর চেয়ে সামান্য
কিছু বেশি)
আর একটি সহীহ হাদীসে রয়েছে যে, দাউদ (আঃ) স্বহস্তের উপার্জন হতে
আহার করতেন। (ফাতহুল বারী ৪/৩৫৫)
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : হে লোকসকল! নিশ্চয়ই আল্লাহ পবিত্র। পবিত্র ছাড়া তিনি
কিছুই কবুল করেননা। মু'মিনদেরকে তিনি ঐ হুকুমই দিয়েছেন যে হুকুম তিনি
রাসূলদেরকে (আঃ) দিয়েছেন। তিনি বলেনঃ
يَأَيُّهَا الرُّسُلُ كُلُوا مِنَ الطَّيِّبَتِ وَاعْمَلُوا صَالِحًا إِنِّي بِمَا تَعْمَلُوْنَ عَلِيمٌ
হে রাসূলগণ! তোমরা পবিত্র বস্তু হতে আহার কর ও সৎ কাজ কর; তোমরা
যা কর সেই সম্বন্ধে আমি সবিশেষ অবগত। (সূরা মু'মিনূন, ২৩ ঃ ৫১) অন্যত্র
তিনি বলেন:
يَأَيُّهَا الَّذِينَ آمَنُوا كُلُوا مِنْ طَيِّبَتِ مَا رَزَقْنَكُمْ
হে মু'মিনগণ! তোমরা পবিত্র খাদ্য আহার কর যা আমি তোমাদেরকে
জীবিকারূপে দান করেছি। (সূরা বাকারাহ, ২ : ১৭২) অতঃপর তিনি এমন এক
লোকের বর্ণনা দেন যে দীর্ঘ সফর করে, যার চুল থাকে এলোমেলো এবং চেহারা
থাকে ধূলো-বালিতে আচ্ছন্ন। কিন্তু তার খাদ্য, পানীয় ও পোশাক-পরিচ্ছদ হারাম
উপায়ে অর্জিত টাকার। তার শরীর বৃদ্ধি পেয়েছে হারাম খাদ্যে। সে আকাশের
দিকে হাত তুলে বলে 'হে আমার রাব্ব! হে আমার রাব্ব!' তার দু'আ কিভাবে
--- OCR End ---