--- OCR Start ---
সূরা ২৮: কাসাস
৪৭৮
পারা ২০
অতঃপর আল্লাহ সুবহানাহু জানিয়ে দিচ্ছেন যে, মূসা (আঃ) কিভাবে
নাবুওয়াত প্রাপ্ত হলেন এবং কিভাবে আল্লাহর সাথে তাঁর কথোপকথন হয়েছে।
এর আগে তিনি এক কিবতীকে মেরে ফেলেছিলেন যে কারণে তিনি মিসর ত্যাগ
করে মাদইয়ান চলে যান। আল্লাহ তা'আলা বলেনঃ
وَدَخَلَ الْمَدِينَةَ عَلَى حِيْنِ غَفْلَةٍ مِّنْ أَهْلِهَا সে নগরীতে প্রবেশ করল, যখন
এর অধিবাসীরা ছিল অসতর্ক। ইব্‌ন যুরাইজ (রহঃ) 'আতা আল খুরাসানী (রহঃ)
হতে, তিনি ইব্‌ন আব্বাস (রাঃ) হতে বর্ণনা করেন যে, ঐ সময়টি ছিল মাগরিব
ও ইশার মধ্যবর্তী সময়। (তাবারী ১৯/৫৩৮) ইবনুল মুনকাদির (রহঃ) ‘আতা
আল ইয়াসার (রহঃ) হতে, তিনি ইব্‌ন আব্বাস (রাঃ) হতে বলেন যে, উহা ছিল
দ্বিপ্রহর। (তাবারী ১৯/৫৩৮) সাঈদ ইব্‌ন যুবাইর (রহঃ), ইকরিমাহ (রহঃ), সুদ্দী
(রহঃ) এবং কাতাদাহও (রহঃ) অনুরূপ বলেছেন। অতঃপর বলা হয়েছেঃ
فَوَجَدَ فِيْهَا رَجُلَيْنِ يَقْتَتِلْنِ هُذَا مِنْ شِيعَتِهِ وَ هُذَا مِنْ عَدُوِّهِ
একে অপরের সাথে মারামারি করছিল যাদের একজন ছিল মূসার (আঃ) দলের
লোক অর্থাৎ বানী ইসরাঈলের লোক এবং অপর জন ছিল তাঁর শত্রু পক্ষের লোক
অর্থাৎ একজন কিবতী। (তাবারী ১৯/৫৩৯) ইব্‌ন আব্বাস (রাঃ), কাতাদাহ
(রহঃ), সুদ্দী (রহঃ) এবং মুহাম্মাদ ইবন ইসহাক (রহঃ) এরূপ বর্ণনা করেছেন।
(তাবারী ১৯/৫৪০) বানী ইসরাঈলের লোকটি মূসাকে (আঃ) দেখতে পেয়ে
ফাইসালার জন্য তাঁর কাছে সাহায্যের আবেদন জানায়। কিবতী লোকটি মূসার
(আঃ) কথায় কোন কর্ণপাত না করায় মূসা (আঃ) কিবতীর কাছে গেলেন।
فَوَكَنَهُ مُوسَى فَقَضَى عَلَيْهِ তখন মূসা তাকে আঘাত করল, এতেই তার মৃত্যু
হল। মুজাহিদ (রহঃ) বলেনঃ মূসা (আঃ) কিবতীকে একটি ঘুষি মারেন এবং এর
ফলে সে মারা যায়। (তাবারী ১৯/৫৪০) মূসা (আঃ) এতে অত্যন্ত ভীত হয়ে
পড়েন এবং বলেনঃ
هُذَا مِنْ عَمَلِ الشَّيْطَنِ إِنَّهُ عَدُوٌّ مُضِلٌ مُّبِينٌ. قَالَ رَبِّ إِنِّي ظَلَمْتُ نَفْسِي
فَاغْفِرْ لِي فَغَفَرَ لَهُ إِنَّهُ هُوَ الْغَفُورُ الرَّحِيمُ
এটা শাইতানের কান্ড, সেতো প্রকাশ্য শত্রু ও পথভ্রষ্টকারী। সে বলল ঃ হে
আমার রাব্ব! আমিতো আমার নিজের প্রতি যুগ্ম করেছি; সুতরাং আমাকে ক্ষমা
--- OCR End ---