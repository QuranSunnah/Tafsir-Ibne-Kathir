সূরা ২৪ : নূর
১২১
পার, ১৮
দেখি যে, গলায় হারটি নেই। আমি তখন হার খোঁজার জন্য আবার ফিরে যাই
এবং হারটি খুঁজতে থাকি এবং এ জন্য কিছুটা সময় পার হয়ে যায়। ইত্যবসরে
সেনাবাহিনী যাত্রা শুরু করে দিল। যে লোকগুলো আমার হাওদাহ উঠিয়ে নিত
তারা মনে করল যে, আমি হাওদাহর মধ্যেই রয়েছি, তাই তারা আমার হাওদাহটি
উটের পিঠে উঠিয়ে নিল এবং চলতে শুরু করল। এটা স্মরণ রাখার বিষয় যে, ঐ
সময় পর্যন্ত মহিলারা খুব বেশী পানাহার করতনা, ফলে তাদের দেহ বেশী ভারী
হতনা। তাই হাওদাহ বহনকারীরা হাওদাহর মধ্যে আমার থাকা না থাকা টেরই
পেলনা। তাছাড়া আমি ছিলাম ঐ সময় খুবই অল্প বয়সী মেয়ে। মোট কথা,
দীর্ঘক্ষণ পর আমি আমার হারানো হারটি খুঁজে পেলাম। সেনাবাহিনীর বিশ্রামস্থলে
পৌঁছে আমি কোন মানুষের নাম নিশানাও পেলামনা। আমি ঐ জায়গায় পৌঁছলাম
যেখানে আমার উটটি বসা ছিল। সেখানে আমি এ অপেক্ষায় বসে পড়লাম যে,
সেনাবাহিনী সামনে অগ্রসর হয়ে যখন আমার না থাকার খবর পাবে তখন
অবশ্যই এখানে লোক পাঠাবে। বসে বসে আমার ঘুম এসে যায়।
ঘটনাক্রমে সাফওয়ান ইব্‌ন মুআত্তাল সুলামী যাকওয়ানী (রাঃ) যিনি
সেনাবাহিনীর পিছনে ছিলেন এবং শেষ রাতে চলতে শুরু করেছিলেন, সকালে
এখানে পৌঁছে যান। একজন ঘুমন্ত মানুষকে দেখে তিনি গভীর দৃষ্টিতে তাকালেন।
পর্দার হুকুম নাযিল হওয়ার পূর্বে তিনি আমাকে দেখেছিলেন বলে দেখা মাত্রই চিনে
ফেলেন এবং উচ্চ স্বরে তাঁর মুখ দিয়ে $$إِنَّا لِلَّهِ وَإِنَّا إِلَيْهِ رَاجِعُوْنِ$$ বেরিয়ে পড়ে।
তার এ শব্দ শোনা মাত্রই আমার চোখ খুলে যায় এবং আমি চাদর দিয়ে আমার
মুখ ঢেকে ফেলে নিজেকে সামলে নিই। তৎক্ষণাৎ তিনি তার উটটি বসিয়ে দেন
এবং আমি উঠে উটের উপর সওয়ার হয়ে যাই। তিনি উটকে উঠিয়ে চালাতে শুরু
করেন। আল্লাহর শপথ! তিনি আমার সাথে কোন কথা বলেননি এবং আমিও তার
সাথে কোন কথা বলিনি।
$$إِنَّا لِلَّهِ$$ ছাড়া আমি তার মুখে অন্য কোন কথা শুনিনি।
দুপুর নাগাদ আমরা আমাদের যাত্রীদলের সাথে একত্রিত হই।
এটুকু ঘটনাকে কেন্দ্র করেই ধ্বংসপ্রাপ্তরা তিলকে তাল করে প্রচার শুরু করে
দেয়। তাদের মধ্যে সবচেয়ে বড় ও বাড়িয়ে বাড়িয়ে কথা রচনাকারী ছিল
আবদুল্লাহ ইব্‌ন উবাই ইব্‌ন সালূল। মাদীনায় এসেই আমি অসুস্থ হয়ে পড়ি এবং
এক মাস পর্যন্ত রোগে ভুগতে থাকি ও বাড়ীতেই অবস্থান করি। আমি নিজেও
কিছু শুনিনি এবং কেহ আমাকে কোন কথাও বলেনি। আলোচনা সমালোচনা যা