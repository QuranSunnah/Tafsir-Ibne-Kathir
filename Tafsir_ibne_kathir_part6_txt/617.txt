সূরা ৩০ : রূম
৬১৭
পারা ২১
ব্যাপারে তার কোন জোড়া ছিলনা। তার রাজ্য বহুদূর পর্যন্ত বিস্তৃত হয়ে
পড়েছিল। তার প্রতিদ্বন্দ্বিতায় পারস্য সম্রাট কিসরা উঠে পড়ে লাগে। ইরাক,
খুরাসানসহ ঐ এলাকার ক্ষুদ্র ক্ষুদ্র রাজ্যগুলিও তার সাথে মিলিত হয়। তার নাম
ছিল সাবুর যুল আখতাফ। তার রাজ্য সিজারের রাজ্য অপেক্ষাও বড় ছিল।
কিসরা ছিল অগ্নি উপাসক।
কিভাবে সিজার (কাইসার) কর্তৃক কিসরাহ পরাজিত হয়েছিল
ইকরিমাহ (রহঃ) হতে বর্ণিত রিওয়ায়াত দ্বারা জানা যায় যে, কিসরার
সেনাপতি সিজারের বিরুদ্ধে যুদ্ধ পরিচালনা করেছিল। কিন্তু বাস্তব কথা এই যে,
স্বয়ং কিসরা সিজারের (কাইসারের) মুকাবিলা করেছিল। সিজার যুদ্ধে পরাজিত
হন। এমনকি তিনি কনষ্টান্টিনোপলে (কুসতুনতুনিয়ায়) অবরুদ্ধ হন। দীর্ঘদিন
ধরে অবরোধ চলতে থাকে। খৃষ্টানরা তার খুব সম্মান করত। বহু দিন অবরোধ
করে রাখার পরেও কিসরার সেনাবাহিনী রাজধানী দখল করতে পারলনা। কারণ
ঐ শহরের রক্ষাবুহ্য ব্যবস্থা ছিল খুবই মযবৃত। ঐ শহরের অর্ধাংশ সমুদ্রের দিকে
ছিল। আর বাকী অংশ ছিল স্থলভাগ সংলগ্ন। সামুদ্রিক পথে খাদ্য ও রসদ
সিজারের নিকট বরাবরই পৌঁছতে থাকে। অবশেষে সিজার এক কৌশল অবলম্বন
করলেন। তিনি কিসরাকে বলে পাঠালেন : আপনি যা ইচ্ছা আমার নিকট হতে
গ্রহণ করুন এবং যে শর্তের উপর ইচ্ছা সন্ধি করুন। আপনি অর্থ কিংবা যা
চাইবেন আমি তাই দিতে প্রস্তুত আছি। কিসরা এ প্রস্তাবে সানন্দে সম্মত হল।
অতঃপর সে এত বেশী স্বর্ণ, রত্ন, দাস-দাসী ইত্যাদি চেয়ে বসলো যা পৃথিবীর
কোন বাদশাহ শত চেষ্টা করলেও তা সংগ্রহ করতে সক্ষম হবেনা। কিন্তু সিজার
এটাও মেনে নিলেন। কারণ এর দ্বারা তিনি কিসরার নির্বুদ্ধিতার পরিচয় পেলেন।
তিনি ভালরূপেই বুঝতে পারলেন যে, কিসরা অত্যন্ত নির্বোধ বাদশাহ। সে যে
মাল চেয়েছে তা যদি তারা দু'জনে মিলে সংগ্রহ করতে চায় তবুও তাদের পক্ষে
দশ ভাগের এক ভাগও জমা করা সম্ভব নয়। তিনি কিসরার কাছে আবেদন
করলেন যে, সে যেন তাকে তার রাজ্যের অপর প্রান্ত সিরিয়া গিয়ে সময় মত এ
মাল তাকে প্রদান করার ব্যাপারে সুযোগ দেয়। কিসরা তার এই আবেদন মঞ্জুর
করে। সুতরাং রোম সম্রাট কনষ্টান্টিনোপল (কুসতুনতুনিয়া) ত্যাগ করার সময়
জনগণকে একত্রিত করলেন এবং বললেন : আমি আমার কতিপয় বিশিষ্ট বন্ধুর
সাথে কোথাও যাচ্ছি। যদি আমি এক বছরের মধ্যে ফিরে আসি তাহলে আমিই এ
দেশের বাদশাহ থাকব। আর যদি এক বছরের মধ্যে ফিরে আসতে না পারি
তাহলে ইচ্ছা করলে তোমরা আমার প্রতি অনুগত থাকতে পার অথবা তোমরা