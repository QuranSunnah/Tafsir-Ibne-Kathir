সূরা ৩৩ আহযাব
৭৮১
পারা ২২
সত্য কাজের প্রচেষ্টা চালায় তখন তার নামটি আল্লাহ তা'আলার কাছে সত্যবাদী
রূপে লিপিবদ্ধ হয়। পক্ষান্তরে মিথ্যাবাদী সব সময় মিথ্যা কথা বলে ও মিথ্যার
প্রচেষ্টা চালায়। তার নামটি আল্লাহ তা'আলা মিথ্যাবাদীদের খাতায় লিপিবদ্ধ
করেন। (মুসলিম ৪/২০১৩) এ সম্বন্ধে বহু হাদীস রয়েছে।
وَالصُّبِرِينَ وَالصُّبِرَاتِ র্যশীল পুরুষ ও ধৈর্যশীলা নারী। সাবর বলা হয়
বিপদে-আপদে দৃঢ়ভাবে ধৈর্যধারণ করাকে। তাকদীরের সাথে জড়িয়ে সাবরকে
লিখার কোন দলীল আজ পর্যন্ত পাওয়া যায়নি। সবচেয়ে কঠিন সাবর বলা হয়
মানসিক আঘাতের প্রাথমিক অবস্থায় দৃঢ়ভাবে ধৈর্যধারণ করাকে। আল্লাহ
তা'আলার কাছে এর প্রতিদান অত্যন্ত বেশী। অতঃপর যখন ধীরে ধীরে সময়
অতিবাহিত হয় তখন সাবর আপনা আপনিই এসে যায়।
خُشوع এর অর্থ হল শান্তি, সন্তুষ্টি ও অনুরোধ। মানুষের মনে যখন আল্লাহর
ভয় বিরাজ করে তখন মানুষের মনে এটা আপনা আপনিই এসে পড়ে। সে এভাবে
বিশ্বাস করে যে, তিনি সব সময় তাকে পর্যবেক্ষণ করছেন। আল্লাহকে দেখছে এ
ধারণা যদি করতে না পারে তাহলে অবশ্যই এটা মনে করে যে, আল্লাহ তা'আলা
তাকে নিশ্চয়ই দেখছেন। যেমন হাদীসে বলা হয়েছে : তুমি এমনভাবে আল্লাহর
ইবাদাত করবে যেন তুমি তাঁকে দেখতে পাচ্ছ, আর তুমি যদি তাঁকে দেখতে না
পাও তাহলে তিনিতো তোমাকে দেখছেন। (ফাতহুল বারী ১/১৪০)
وَالْمُتَصَدِّقِينَ وَالْمُتَصَدِّقُتِ দানশীল পুরুষ ও দানশীলা নারী। সাদাকাহ
বলা হয় সেই দানকে যা গরীব-দুঃখীকে দেয়া হয়, যারা শারীরিকভাবে দুর্বল,
যারা আয়-উপার্জন করার কোন পথ খুঁজে পাচ্ছেনা কিংবা তাদেরকে কেহ আর্থিক
সহায়তাও করছেনা। এ ধরনের লোককে আল্লাহর সন্তুষ্টি লাভের উদ্দেশে দান
করাকেই সাদকাহ বলে। এ নিয়তে দান করলে এটা আল্লাহর আনুগত্য বলে
বিবেচিত হবে। এর ফলে তাঁর সৃষ্টজীব উপকৃত হয়ে থাকে।
হাদীসে আছে যে, সাত প্রকারের লোককে আল্লাহ তা'আলা তাঁর আরশের
ছায়ায় স্থান দিবেন যে দিন তাঁর (আরশের) ছায়া ছাড়া আর কোন ছায়া
থাকবেনা। এই সাত প্রকারের মধ্যে একটি এও আছে যে, সে যা কিছু দান-
খাইরাত করে তা এত গোপনে করে যে, তার ডান হাত যা দান করে বাম হাত
তা জানতে পারেনা। (ফাতহুল বারী ২/১৬৮, মুসলিম ২/৭১৫) হাদীসে আরও
বর্ণিত হয়েছে যে, সাদকা খারাপ আমলগুলোকে মুছে দেয় যেমন পানি আগুনকে