সূরা ২৪: নূর
১৯৬
পারা ১৮
করতে থাকেন। কিন্তু ঐ যুগটি ছিল গোপনীয়তা, ভয় ও নিরাপত্তাহীনতার যুগ।
তখন পর্যন্ত জিহাদের হুকুম নাযিল হয়নি। মুসলিমরা ছিলেন অত্যন্ত দুর্বল।
এরপর হিজরাতের হুকুম হয় এবং তাঁরা মাদীনায় হিজরাত করেন। অতঃপর
জিহাদের হুকুম অবতীর্ণ হয়। চতুর্দিক শত্রু পরিবেষ্টিত ছিল। মুসলিমরা ছিলেন
ভীত-সন্ত্রস্ত। কোন সময়ই বিপদশূন্য ছিলনা। সকাল সন্ধ্যায় সাহাবীগণ (রাঃ)
অস্ত্র-শস্ত্রে সজ্জিত থাকতেন। এরপর আল্লাহ তা'আলা এ আয়াত নাযিল করেন।
(তাবারী ১৯/২০৯)
অতঃপর আল্লাহর নাবী সাল্লাল্লাহু 'আলাইহি ওয়া সাল্লাম আরাব উপদ্বীপের
উপর বিজয় লাভ করেন। আরাবে কোন কাফির থাকলনা। সুতরাং মুসলিমদের
অন্তর ভয়শূন্য হয়ে গেল। আর সদা-সর্বদা অস্ত্রে-শস্ত্রে সজ্জিত থাকারও কোন
প্রয়োজন থাকলনা। তারপর রাসূলুল্লাহ সাল্লাল্লাহু 'আলাইহি ওয়া সাল্লামের ইন্তি
কালের পরেও তিনজন খালীফার যুগ পর্যন্ত সর্বত্র ঐ শান্তি ও নিরাপত্তাই বিরাজ
করে। অর্থাৎ আবূ বাকর (রাঃ), উমার (রাঃ) এবং উসমানের (রাঃ) যুগ পর্যন্ত।
এরপর মুসলিমদের মধ্যে গৃহযুদ্ধ শুরু হয়ে যায়। কাজেই আবার তাদের মধ্যে
ভয় এসে পড়ে এবং প্রহরী, চৌকিদার, দারোগা ইত্যাদি নিযুক্ত করতে হয়।
মুসলিমরা যখন নিজেদের অবস্থা নিজেরাই পরিবর্তন করে তখন তাদের অবস্থা
পরিবর্তিত হয়ে যায়। সালাফগণের কোন কোন বিজ্ঞজন হতে বর্ণিত আছে যে,
তারা আবূ বাকর (রাঃ) ও উমারের (রাঃ) খিলাফাতের সত্যতার ব্যাপারে এই
আয়াতটিকে পেশ করেছেন।
বারা ইব্‌ন আযিব (রাঃ) বলেনঃ যখন এই আয়াত অবতীর্ণ হয় তখন আমরা
অত্যন্ত ভয় ও দুর্ভাবনার অবস্থায় ছিলাম। (দুররুল মানসুর ৬/২১৫) যেমন
আল্লাহ তা'আলা বলেন:
وَ اذْكُرُوا إِذْ أَنْتُمْ قَلِيلٌ مُّسْتَضْعَفُوْنَ فِي الْأَرْضِ تَخَافُوْنَ أَنْ
يَتَخَطَّفَكُمُ النَّاسُ فَا ْنكُمْ وَأَيَّدَكُمْ بِنَصْرِهِ وَ رَزَقَكُمْ مِّنَ الطَّيِّبَتِ
لَعَلَّكُمْ تَشْكُرُونَ
স্মরণ কর, যখন তোমরা ভূ-পৃষ্ঠে খুব দুর্বলরূপে পরিগণিত হতে, আর
তোমরা এই শংকায় নিপতিত থাকতে যে, লোকেরা অকস্মাৎ তোমাদেরকে ধরে
নিয়ে যাবে। (এই অবস্থায়) আল্লাহই তোমাদেরকে (মাদীনায়) আশ্রয় দেন এবং
স্বীয় সাহায্য দ্বারা তোমাদেরকে শক্তিশালী করেন, আর পবিত্র বস্তু দ্বারা তোমাদের