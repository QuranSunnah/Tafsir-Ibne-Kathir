--- OCR Start ---
সূরা ২৫ : ফুরকান
২১৮
পারা ১৮
الْحَمْدُ لِلَّهِ الَّذِي أَنْزَلَ عَلَى عَبْدِهِ الْكِتٰبَ وَ لَمْ يَجْعَلْ لَّهُ عِوَجًا.
قَيِّمًا لِيُنْذِرَ بَأْسًا شَدِيدًا مِنْ لَدُنْهُ وَيُبَشِّرَ الْمُؤْمِنِينَ الَّذِينَ يَعْمَلُونَ
الصَّلِحَتِ أَنَّ لَهُمْ أَجْرًا حَسَنًا
সমস্ত প্রশংসা আল্লাহরই যিনি তাঁর দাসের প্রতি এই কিতাব অবতীর্ণ করেছেন
এবং এতে তিনি অসঙ্গতি রাখেননি। একে করেছেন সুপ্রতিষ্ঠিত তাঁর কঠিন শাস্তি
সম্পর্কে সতর্ক করার জন্য এবং বিশ্বাসীগণ, যারা সৎকাজ করে তাদেরকে এই
সুসংবাদ দেয়ার জন্য যে, তাদের জন্য রয়েছে উত্তম পুরস্কার (সূরা কাহফ, ১৮:
১-২) এখানে তিনি নিজের সত্তাকে কল্যাণময় বলে বর্ণনা করেছেন।
এখানে মহান আল্লাহ نَزَّلَ ক্রিয়া ব্যবহার করেছেন। এর দ্বারা বার বার বেশী
বেশী করে অবতীর্ণ হওয়া প্রমাণিত হয়। যেমন তিনি অন্য জায়গায় বলেনঃ
وَالْكِتَبِ الَّذِي نَزَّلَ عَلَى رَسُوْلِهِ وَالْكِتٰبِ الَّذِي أَنْزَلَ مِنْ قَبْلُ
এবং এই কিতাবের প্রতি যা তিনি তাঁর রাসূলের উপর অবর্তীর্ণ করেছেন এবং
ঐ কিতাবের প্রতি যা পূর্বে অবতীর্ণ হয়েছিল। (সূরা নিসা, ৪ : ১৩৬) সুতরাং
পূর্ববর্তী কিতাবগুলিকে اَنْزَلَ এবং এই শেষ কিতাবকে (কুরআনকে) نَزَّلَ দ্বারা
বর্ণনা করেছেন। এটা এ কারণেই যে, পূর্ববর্তী কিতাবগুলি এক সাথেই অবতীর্ণ
হয়েছিল। আর কুরআনুল কারীম প্রয়োজন অনুপাতে অল্প অল্প করে অবতীর্ণ
হয়েছে। কখনও কয়েকটি আয়াত, কখনও কয়েকটি সূরা এবং কখনও কিছু
আহকাম অবতীর্ণ হয়েছে। এতে এক বড় নিপুণতা ছিল এই যে, লোকদের যেন
ওর প্রতি আমল করা কঠিন ও কষ্টকর না হয়। তারা যেন ওগুলি ভালভাবে মনে
রাখতে পারে। আর মেনে নেয়ার জন্য যেন তাদের অন্তর খুলে যায়। যেমন
আল্লাহ তা'আলা এই সূরার মধ্যেই বলেনঃ
وَقَالَ الَّذِيْنَ كَفَرُوا لَوْ لَا نُزِّلَ عَلَيْهِ الْقُرْآنُ جُمْلَةً وَاحِدَةً كَذَلِكَ *
لِنُثَبِّتَ بِهِ فُؤَادَكَ وَ رَتَّلْتُهُ تَرْتِيلًا. وَلَا يَأْتُونَكَ بِمَثَلٍ إِلَّا جِئْتُكَ
بِالْحَقِّ وَ أَحْسَنَ تَفْسِيرًا
--- OCR End ---