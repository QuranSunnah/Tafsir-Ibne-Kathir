--- OCR Start ---
সূরা ২৫ : ফুরকান
২৪২
পারা ১৯
মোটকথা, يَقُولُونَ এর মধ্যে যে ضَبِيرٍ বা সর্বনাম রয়েছে ওটা مَلَائِكَه
(মালাইকার) দিকে প্রত্যাবর্তিত হয়েছে। এটা মুজাহিদ (রহঃ), ইকরিমাহ (রহঃ),
হাসান (রহঃ), যাহহাক (রহঃ), কাতাদাহ (রহঃ), আতিয়্যিয়া আল আউফী
(রহঃ), 'আতা আল খুরাসানী (রহঃ), খুসাইফ (রহঃ) এবং অন্যান্যদের উক্তি।
ইমাম ইব্‌ন জারীর (রহঃ) ইব্‌ন যুরাইজ (রহঃ) হতে বর্ণনা করেছেন যে, এটা
হচ্ছে মুশরিকদের কথা। মহান আল্লাহ বলেনঃ
يَوْمَ يَرَوْنَ الْمَلْبِكَةَ যেদিন তারা মালাইকাকে প্রত্যক্ষ করবে। অর্থাৎ তারা
মালাইকা হতে আশ্রয় কামনা করবে। আরাববাসীদের এটা নিয়ম ছিল যে, যখন
তাদের কারও উপর কোন বিপদ আসত বা তারা কঠিন অবস্থার সম্মুখীন হত তখন
তারা حِجْرًا مَّحْجُورًا এ কথা বলত। ইব্‌ন যুরাইজের (রহঃ) এ কথা বলার কারণ
ও যৌক্তিকতা থাকলেও এটা বাকরীতি ও রচনাভঙ্গীর বিপরীত কথা। তা ছাড়া
বেশির ভাগ উলামা এর বিপক্ষে দলীল এনেছেন। এসব ব্যাপারে আল্লাহ তা'আলাই
সর্বাধিক সঠিক জ্ঞানের অধিকারী। এরপর মহামহিমান্বিত আল্লাহ বলেনঃ
وَقَدِمْنَا إِلَى مَا عَمِلُوا مِنْ عَمَلٍ আমি তাদের কৃতকর্মগুলো বিবেচনা করব,
অতঃপর সেগুলোকে বিক্ষিপ্ত ধূলি-কণায় পরিণত করব। এটা কিয়ামাতের দিন
হবে, যখন আল্লাহ তা'আলা স্বীয় বান্দাদের ভালমন্দ কাজের হিসাব গ্রহণ
করবেন। ঐ সময় তিনি খবর দিবেন যে, এই মুশরিকরা তাদের যে
কৃতকর্মগুলোকে তাদের মুক্তির মাধ্যম মনে করেছিল সেগুলো সবই বিফলে
গেছে। আজ ওগুলো তাদের কোনই উপকারে আসবেনা। এটা এই কারণে যে,
ওগুলো শারীয়াতের শর্ত অথবা আইন/নিয়ম অনুযায়ী করা হয়নি। শর্ত ছিল যে,
ওগুলোতে আন্তরিকতা থাকতে হবে এবং আল্লাহর শারীয়াতের অনুগামী হতে
হবে। সুতরাং যে আমলে আন্তরিকতা থাকবেনা এবং আল্লাহর শারীয়াত অনুযায়ী
যে আমল হবেনা তা বাতিল ও বিফল হয়ে যাবে। কাফিরদের আমলের কোন
একটি অথবা উভয়টির কোনটাই নেই। অতএব তা কবুল হওয়া সুদূর পরাহত।
এ জন্যই আল্লাহ সুবহানাহু ওয়া তা'আলা বলেন : وَقَدِمْنَا إِلَى مَا عَمِلُوا مِنْ
,19 alifa bious Popaleont faceball عَمَلٍ فَجَعَلْتُهُ هَبَاءً مَنْشُورًا
অতঃপর সেগুলোকে বিক্ষিপ্ত ধূলি-কণায় পরিণত করব।
--- OCR End ---