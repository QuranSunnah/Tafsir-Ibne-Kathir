সূরা ২৪ : নূর
১০৭
পারা ১৮
মুজাহিদ (রহঃ) ও কাতাদাহ (রহঃ) বর্ণনা করেছেন যে, فَرَضْتُهَا এর অর্থ
হালাল, হারাম, আদেশ, নিষেধ, ওয়াদা ইত্যাদির বর্ণনা, এর মান্যকারী এবং
অমান্যকারীদের উত্তম প্রতিদান অথবা শাস্তির বর্ণনা এতে রয়েছে। (তাবারী
১৯/৮৯, দুররুল মানসুর ৬/১২৪) ইমাম বুখারী (রহঃ) বলেন যে, এর ভাবার্থ হল
: আমি তোমাদের উপর ও তোমাদের পরবর্তী লোকদের উপর এটা নির্ধারিত
করে দিয়েছি। (ফাতহুল বারী ৮/৩০১)
وَاَنْزَلْنَا فِيهَا ايْتٍ بَيِّنَتِ
বর্ণনা করেছি যাতে তোমরা উপদেশ ও শিক্ষা গ্রহণ করতে পার, আমার
হুকুমসমূহ স্মরণ রাখ এবং ওগুলির উপর আমল কর ।
যিনা করার অপরাধের শাস্তির বর্ণনা
এরপর আল্লাহ তা'আলা ব্যভিচারী ও ব্যভিচারিণীর শাস্তির বর্ণনা দিচ্ছেন।
ব্যভিচারী ও ব্যভিচারিণী বিবাহিত ও বিবাহিতা হবে অথবা অবিবাহিত ও
অবিবাহিতা হবে। সুতরাং অবিবাহিত পুরুষ এবং অবিবাহিতা নারী যদি ব্যভিচারে
লিপ্ত হয় তাহলে তাদের শাস্তির বিধান হল ওটাই যা এই আয়াতে বর্ণিত হয়েছে।
অর্থাৎ একশ' বেত্রাঘাত। এ ছাড়া তাদেরকে এক বছরের জন্য দেশান্তরও করতে
হবে। এর দলীল হল নিম্নের হাদীসটি :
আবূ হুরাইরাহ (রাঃ) ও যায়িদ ইব্‌ন খালিদ জুহানী (রাঃ) হতে বর্ণিত আছে
যে, দু'জন বেদুঈন রাসূলুল্লাহ সাল্লাল্লাহু 'আলাইহি ওয়া সাল্লামের নিকট আগমন
করে। একজন বলে : হে আল্লাহর রাসূল সাল্লাল্লাহু 'আলাইহি ওয়া সাল্লাম!
আমার ছেলে এ লোকটির বাড়ীতে মজুর ছিল। সে এর স্ত্রীর সাথে ব্যভিচার করে
ফেলেছে। আমি তার মুক্তিপণ হিসাবে একশটি বকরী ও একটি দাসী একে প্রদান
করি। অতঃপর আমি জ্ঞানীদেরকে জিজ্ঞেস করে জানতে পারি যে, আমার ছেলের
উপর শারঈ শাস্তি হল একশ' বেত্রাঘাত ও এক বছরকাল দেশান্তরকরণ। আর
এর স্ত্রীর শাস্তি হল রজম বা প্রস্তরাঘাতে হত্যা। তার এ কথা শুনে রাসূলুল্লাহ
সাল্লাল্লাহু 'আলাইহি ওয়া সাল্লাম বললেন: যাঁর হাতে আমার প্রাণ তাঁর শপথ!
আমি তোমাদের মধ্যে আল্লাহর কিতাব অনুযায়ী সঠিক ফাইসালা করব। একশ'
বকরী ও দাসী তুমি ফিরে পাবে এবং তোমার ছেলের উপর একশ' বেত্রাঘাত ও
এক বছরকাল দেশান্তর। আর আসলাম গোত্রের উনাইস নামক একটি লোককে
তিনি বললেন : হে উনাইস! সকালে তুমি এই লোকটির স্ত্রীর নিকট গমন করবে।