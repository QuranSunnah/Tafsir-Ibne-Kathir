--- OCR Start ---
সূরা ৩৩ আহযাব
৮৫১
পারা ২২
সহ্য করা সম্ভব হবেনা। অতঃপর তিনি আদমকে (আঃ) প্রস্তাব করলে আদম
(আঃ) সব শর্তসহ তা মেনে নেন।
A GIRICE 2011 RECEI وَحَمَلَهَا الْإِنْسَانُ إِنَّهُ كَانَ ظَلُومًا جَهُولًا A PRT
অর্থাৎ তিনি আল্লাহর নির্দেশনাকে খুব কম গুরুত্ব দিয়েই বুঝেছিলেন। (তাবারী
২০/৩৩৭) মুজাহিদ (রহঃ), সাঈদ ইব্‌ন যুবাইর (রহঃ), যাহহাক (রহঃ), হাসান
বাসরী (রহঃ) এবং আরও অনেকে আল আমানাহ বলতে ফারায়েযকেই বুঝাতেন।
(তাবারী ২০/৩৩৭) অন্যেরা বলেন যে, এর অর্থ হচ্ছে আনুগত্যতা। আল আমাশ
(রহঃ) আবুদ দুহা (রহঃ) থেকে, তিনি মাশরুক (রহঃ) থেকে বর্ণনা করেন যে,
উবাই ইব্‌ন কা'ব (রাঃ) বলেনঃ আমানাহর একটি অর্থ হচ্ছে মহিলাদের সতীত্বকে
তাদের কাছে আমানাত হিসাবে রাখা হয়েছে। (তাবারী ২০/৩৩৮) কাতাদাহ
(রহঃ) বলেন: আমানাত হচ্ছে ধর্ম, ফার্য আমলসমূহ এবং নির্ধারিত শাস্তিসমূহ।
(তাবারী ২০/৩৩৯) মালিক (রহঃ) বর্ণনা করেন যে, যায়িদ ইব্‌ন আসলাম (রহঃ)
বলেন : আমানাত হল তিনটি বিষয়। সালাত, সিয়াম এবং স্ত্রী সহবাসের পর
পবিত্রতা হাসিলের জন্য গোসল করা।
উপরোক্ত মতামতের ব্যাপারে আসলে কোন ভিন্নতা নেই। সব মতামতেই
এটা ব্যক্ত করা হয়েছে যে, আমানাত হল এমন একটি বিষয় যা পালন করার অর্থ
হল কোন কোন বিষয় মেনে চলা এবং যে ব্যাপারে নিষেধ করা হয়েছে তা থেকে
দূরে থাকা। যারা এ বিষয়সমূহ মেনে চলবে তাদের জন্য রয়েছে উত্তম পুরস্কার
এবং যারা মেনে চলবেনা তাদের জন্য রয়েছে কঠোর শাস্তি। শারীরিকভাবে
দুর্বল, অজ্ঞ এবং ন্যায়-পরায়ণ না হওয়া সত্বেও মানুষ আল্লাহর কাছ থেকে
আমানাতের দায়িত্ব গ্রহণ করেছে। অবশ্য আল্লাহ যাকে সাহায্য করেন তার জন্য
তিনি এটা সহজ করে দেন। আমরাও আল্লাহর কাছে আমানাতের হক আদায়
করার ব্যাপারে সাহায্য চাচ্ছি।
হুযাইফা (রাঃ) হতে বর্ণিত, তিনি বলেন: রাসূলুল্লাহ সাল্লাল্লাহু 'আলাইহি ওয়া
সাল্লাম আমাদের কাছে দু'টি হাদীস বর্ণনা করেছেন। একটির বাস্তবতা আমি স্বচক্ষে
দেখেছি এবং দ্বিতীয়টির জন্য অপেক্ষা করছি। প্রথমটি হল এই যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন: আমানাত মানুষের অন্তরের মধ্যে
অবতীর্ণ করা হয়েছে। কুরআন অবতীর্ণ হয়েছে এবং তারা এখন কুরআন এবং
হাদীস থেকে জানতে পারছে। অতঃপর তিনি আমানাত উঠে যাওয়া সম্পর্কে
আমাদেরকে বলেন : মানুষ ঘুমিয়ে যাবে, এমতাবস্থায় তার অন্তর হতে আমানাত
উঠে যাবে। কিন্তু এমন একটি দাগ তার পায়ে থেকে যাবে যা দেখে মনে হবে যেন
--- OCR End ---