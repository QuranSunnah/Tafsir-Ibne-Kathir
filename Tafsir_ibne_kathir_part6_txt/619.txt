সূরা ৩০ : রূম
৬১৯
পারা ২১
খাদ্য, গোবর ইত্যাদির অবশিষ্টাংশ। অতঃপর সিজার আবার তাঁর সেনাবাহিনীর
নিকট ফিরে এলেন। এক দিকে কিসরা তাঁর সন্ধানে সামনের দিকে অগ্রসর হতে
লাগল। আর অন্য দিকে সিজার যাইহুন নদী অতিক্রম করে পথ পরিবর্তন করে
কনস্টান্টিনোপল পৌঁছে গেলেন।
যেদিন তিনি রাজধানীতে পৌঁছলেন সেই দিন খৃষ্টানরা অত্যন্ত আনন্দোৎসবে
মেতে উঠল। কিসরা যখন এ খবর জানতে পারল তখন তার বিস্ময়কর
কিংকর্তব্যমূলক অবস্থা হল। বসার জায়গাটুকুও চলে গেল এবং চলার স্থানটুকুও
শেষ হয়ে গেল। না রোম বিজিত হল, না পারস্য টিকে থাকল। সুতরাং সে
কিংকর্তব্যবিমূঢ় হয়ে পড়ল। রোমকরা জয়লাভ করল। পারস্যের নারী এবং ধন-
সম্পদ তাদের অধিকারে এসে গেল। এসব ঘটনা নয় বছরের মধ্যে সংঘটিত
হল। রোমকরা তাদের হারানো দেশ পারসিকদের হাত হতে পুনরুদ্ধার করে
নিল। পরাজয়ের পর পুনরায় তারা বিজয় মাল্যে ভূষিত হল। ইব্‌ন আব্বাস
(রাঃ), ইকরিমাহ (রহঃ) এবং অন্যান্যদের মতে, রোমান এবং পারসিকদের
মধ্যের এই বিবাদ চলতেই থাকে যতদিন না রোমানরা আযুরাত (সিরিয়া) এবং
বসরার মাঝের অঞ্চলগুলির উপর আধিপত্য লাভ করে। ইহার অবস্থান হল
হিজাযের সীমানা পার হয়ে সিরিয়ার প্রান্ত সীমায়। মুজাহিদ (রহঃ) বলেনঃ ইহা
ছিল একটি আরাব উপদ্বীপ যা পারস্যের চেয়ে রোমানদের কাছাকাছি অবস্থিত।
আল্লাহই এ ব্যাপারে ভাল জানেন। অতঃপর বলা হয়েছেঃ
$$لِلهِ الْأَمْرُ مِنْ قَبْلُ وَمِنْ بَعْدُ$$
বায়ন করার একমাত্র মালিক হলেন আল্লাহ। তাঁর অনুমোদন ছাড়া কোন
কিছুই হয়না।
$$وَ يَوْمَئِذٍ يَفْرَحُ الْمُؤْمِنُوْنَ بِنَصْرِ اللَّهِ$$
আর সেদিন মু'মিনরা হর্ষোৎফুল্ল হবে আল্লাহর সাহায্যে। বলা হয়েছে যে,
(তখনকার) সিরিয়ার বাদশাহ সিজার এবং তার লোকেরা আনন্দ উল্লাস করবে।
তা এ কারণে যে, তাদের হাতে পারস্যের সম্রাট কিসরার বাহিনী, যারা ধর্মীয়
বিশ্বাসে ছিল ইয়াহুদী, পরাজিত হবে। অনেক জ্ঞানী ব্যক্তি যেমন ইব্‌ন আব্বাস
(রাঃ) আশ শাউরী (রহঃ), সুদ্দী (রহঃ) এবং অন্যান্যদের মতে রোমানদের হাতে
পারসিকদের পরাজয় ঠিক ঐ দিনই ঘটেছিল যে দিন বদরের মাঠে মুসলিমদের
হাতে কাফির কুরাইশরা পরাজয় বরণ করেছিল। ইমাম তিরমিযী (রহঃ), ইন্ন
জারীর (রহঃ), ইব্‌ন আবী হাতিম (রহঃ) এবং বাজ্জার (রহঃ) বর্ণনা করেন যে,