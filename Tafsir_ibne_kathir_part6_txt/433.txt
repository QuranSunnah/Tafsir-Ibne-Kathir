--- OCR Start ---
সূরা ২৭: নাম্ন
৪৩৩
পারা ২০
শব্দ নেই, কোন দিকে চলাচলও করছেনা কিংবা অনবরত ঝাঁকুনি দিচ্ছেনা। এ বিষয়ে
অন্যত্র বলা হয়েছে:
$$اللَّهُ الَّذِي جَعَلَ لَكُمُ الْأَرْضَ قَرَارًا وَ السَّمَاءَ بِنَاءً$$
আল্লাহই তোমাদের জন্য পৃথিবীকে করেছেন বাসোপযোগী এবং আকাশকে
করেছেন ছাদ। (সূরা মু'মিন, ৪০ : ৬৪)
$$وَجَعَلَ خِلَلَهَا أَنْهُرًا$$ আল্লাহ তা'আলা ভূ-পৃষ্ঠের উপর নদী-নালা প্রবাহিত
করেছেন যা দেশে দেশে পৌঁছে যমীনকে উর্বর করে দিচ্ছে, যার দ্বারা বাগ-
বাগিচায় বীজ উদ্‌গত হয় এবং ফসল উৎপন্ন হতে পারে।
মহান আল্লাহ যমীনকে দৃঢ় করার জন্য ওর উপর পাহাড়-পর্বত স্থাপন
করেছেন, যাতে যমীন নড়াচড়া ও হেলা-দোলা না করে। তাঁর কি অপূর্ব ক্ষমতা
যে, একটি লবণাক্ত পানির সমুদ্র এবং আর একটি মিষ্টি পানির সমুদ্র, দু'টিই
প্রবাহিত হচ্ছে।
$$وَجَعَلَ بَيْنَ الْبَحْرَيْنِ حَاجِزًا$$ এ দু'টি সমুদ্রের মাঝে কোন দেয়াল বা পর্দা
নেই। তথাপি মহাশক্তির অধিকারী আল্লাহ এ দু'টিকে পৃথক পৃথক করে
রেখেছেন। না লবণাক্ত পানি মিষ্টি পানির সাথে মিশ্রিত হতে পারে, আর না মিষ্টি
পানি লবণাক্ত পানির সাথে মিলিত হতে পারে। লবণাক্ত পানি নিজের উপকার
পৌঁছাতে রয়েছে এবং মিষ্টি পানিও নিজের উপকার পৌঁছাচ্ছে। এর নির্মল ও
সুপেয় পানি মানুষ নিজেরা পান করে এবং নিজেদের পশুগুলোকে পান করায়।
শস্যক্ষেত, বাগান ইত্যাদিতেও এ পানি পৌঁছিয়ে থাকে। লবণাক্ত পানি দ্বারাও
মানুষ উপকার লাভ করে। এটা চতুর্দিক থেকে পরিবেষ্টিত রয়েছে যাতে বাতাস
খারাপ না হয়। অন্য আয়াতেও এ দু'টির বর্ণনা বিদ্যমান রয়েছে। যেমন তিনি
এক জায়গায় বলেন :
$$وَ هُوَ الَّذِي مَرَجَ الْبَحْرَيْنِ هُذَا عَذْبٌ فُرَاتٌ وَ هُذَا مِلْحٌ أُجَاجٌ وَ
جَعَلَ بَيْنَهُمَا بَرْزَخًا وَ حِجْرًا مَّحْجُورًا$$
তিনিই দুই সমুদ্রকে মিলিতভাবে প্রবাহিত করেছেন; একটি মিষ্টি, সুপেয় এবং
অপরটি লবণাক্ত, খর; উভয়ের মধ্যে রেখে দিয়েছেন এক অন্তরায়, এক
অনতিক্রম্য ব্যবধান। (সূরা ফুরকান, ২৫ : ৫৩) এ জন্যই তিনি এখানে বলেন :
--- OCR End ---