--- OCR Start ---
সূরা ২৪: নূর
১০৮
পারা ১৮
যদি সে ব্যভিচারের কথা স্বীকার করে তাহলে তুমি তাকে রজম করবে।
রাসূলুল্লাহ সাল্লাল্লাহু 'আলাইহি ওয়া সাল্লামের কথামত উনাইস সকালে ঐ
মহিলাটির নিকট গমন করল এবং সে ব্যভিচারের কথা স্বীকার করে নেয়ায় তাকে
রজম করে দিল। (ফাতহুল বারী ৫/৩৫৫, মুসলিম ৩/১৩২৪)
এ হাদীস দ্বারা প্রমাণিত হল যে, অবিবাহিত ব্যভিচারীকে একশ' বেত্রাঘাতের
সাথে সাথে এক বছরের জন্য দেশান্তরও করতে হবে। আর যদি সে বিবাহিত হয়
এবং বিবাহিত জীবনের স্বাদ গ্রহণ করে থাকে এবং সে যদি পূর্ণ বয়স্ক ও
অপ্রকৃতিস্থ না হয় তাহলে তাকে পাথর মেরে হত্যা করতে হবে।
ইমাম মালিক (রহঃ) হতে বর্ণিত আছে যে, উমার (রাঃ) তাঁর এক ভাষণে
হামদ ও সানার পর বলেন : হে লোকসকল! আল্লাহ তা'আলা মুহাম্মাদ সাল্লাল্লাহু
'আলাইহি ওয়া সাল্লামকে সত্যসহ প্রেরণ করেছেন এবং তাঁর উপর নিজের
কিতাব অবতীর্ণ করেছেন। আল্লাহর এই কিতাবে রজম করার হুকুমের আয়াতও
রয়েছে। আমরা তা পাঠ করেছি, মুখস্থ করেছি এবং আমলও করেছি। স্বয়ং
রাসূলুল্লাহ সাল্লাল্লাহু 'আলাইহি ওয়া সাল্লামের যুগেও রজম হয়েছে এবং তাঁর
(ইন্তেকালের) পরে আমরাও রজম করেছি। আমি ভয় করছি যে, কয়েক যুগ
অতিবাহিত হওয়ার পর না জানি লোকেরা হয়তো বলতে শুরু করবে যে, তারা
রজম করার হুকুম আল্লাহর কিতাবে পাচ্ছেনা। আল্লাহ না করুন তারা হয়তো
আল্লাহর এই ফার্য কাজকে যা আল্লাহ তাঁর কিতাবে অবতীর্ণ করেছেন, ছেড়ে
দিয়ে পথভ্রষ্ট হয়ে যাবে। রজমের সাধারণ হুকুম ঐ ব্যক্তির উপর প্রযোজ্য হবে
যে ব্যভিচার করবে এবং বিবাহিত হবে, সে পুরুষ হোক কিংবা নারীই হোক,
যখন তার ব্যভিচারের উপর সাক্ষ্য প্রমাণ পাওয়া যাবে অথবা সে গর্ভবতী হবে
কিংবা স্বীকারোক্তি করবে। (মু'আত্তা মালিক ২/৮২৩, ফাতহুল বারী ১৩/১৪৮,
মুসলিম ৩/১৩১৭) এখানে শুধু প্রযোজ্য অংশটুকুই উল্লেখ করা হল।
অপরাধীকে শাস্তি প্রদানের জন্য দুঃখ প্রকাশ না করা
وَلَا تَأْخُذْكُمْ بِهِمَا رَأْفَةٌ فِي دِينِ اللهِ
বিধান কার্যকরী করার ব্যাপারে তাদের প্রতি দয়া যেন তোমাদেরকে প্রভাবান্বিত
না করে। অন্তরের দয়া অন্য জিনিস, ওটা থাকবেই। কিন্তু আল্লাহর বিধান
কার্যকরীকরণে ইমামের অবহেলা ও ত্রুটি করা যাবেনা। মুজাহিদ (রহঃ) বলেন,
যখন ইমাম বা শাসকের কাছে এমন কোন ঘটনার বিচারের জন্য পেশ করা হবে
যাতে হদ জারী করা অপরিহার্য, এরূপ ক্ষেত্রে শাসকের উচিত হদ জারী করা
--- OCR End ---