--- OCR Start ---
সূরা ৩৩ আহযাব
৭৫৫
পারা ২১
وَ مِنْهُمْ مَّنْ يَنْتَظِرُ আর কেহ কেহ প্রতীক্ষায় রয়েছে যে, আবার যুদ্ধের
সুযোগ এলে তারা তাদের কাজ আল্লাহকে প্রদর্শন করবে এবং শাহাদাতের
পেয়ালা পান করবে। তারা তাদের অঙ্গীকারে কোন পরিবর্তন করেনি।
এ আয়াতের ব্যাখ্যায় হাসান (রহঃ) বলেন: তাদের এক দল অঙ্গীকার পূরণ
করে এবং দীনের প্রতি সত্যবাদী হয়ে শহীদ হয়েছেন, একদল অনুরূপ সুযোগ
আসার অপেক্ষায় আছেন যাতে শহীদের পিয়ালা পান করতে পারেন। আর এক
দল এমন রয়েছে যে, তারা তাদের অঙ্গীকারের পরিবর্তন করেননি। (তাবারী
২০/২৩৯) কাতাদাহ (রহঃ) এবং ইবন যায়িদও (রহঃ) অনুরূপ মতামত ব্যক্ত
করেছেন। কেহ কেহ বলেছেন যে, নাহবাহ )نَحْبَه( শব্দের অর্থ হচ্ছে প্রতিজ্ঞা ।
وَمَا بَدَّلُوا تَبْدِيلًا তারা তাদের অঙ্গীকারে কোন পরিবর্তন করেনি। অর্থাৎ
তারা তাদের প্রতিশ্রুতির ব্যাপারে দৃঢ় আছেন এবং এ ব্যাপারে তারা
বিশ্বাসঘাতকতা করবেননা, বরং তারা যে ওয়াদা করেছেন তা ভঙ্গ না করে অটুট
রাখতে সচেষ্ট। তারা ঐ মুনাফিকদের মত নয় যারা বলেঃ
إِنَّ بُيُوتَنَا عَوْرَةٌ وَمَا هِيَ بِعَوْرَةٍ إِنْ يُرِيدُونَ إِلَّا فِرَارًا
আমাদের বাড়ী-ঘর অরক্ষিত, অথচ ওগুলি অরক্ষিত ছিলনা, আসলে পলায়ন
করাই ছিল তাদের উদ্দেশ্য। (সূরা আহযাব, ৩৩ : ১৩)
وَلَقَدْ كَانُوا عَاهَدُوا اللَّهَ مِنْ قَبْلُ لَا يُوَلُّونَ الْأَدْبَارَ
তারাতো পূর্বেই আল্লাহর সাথে অঙ্গীকার করেছিল যে, তারা পৃষ্ঠ প্রদর্শন
করবেনা। (সূরা আহযাব, ৩৩: ১৫)
لِيَجْزِيَ اللهُ الصَّدِقِينَ بِصِدْقِهِمْ وَيُعَذِّبَ الْمُنْفِقِينَ إِنْ شَاءَ أَوْ يَتُوبَ
عَلَيْهِمْ কারণ আল্লাহ সত্যবাদীদেরকে পুরস্কৃত করেন তাদের সত্যবাদীতার জন্য
এবং তাঁর ইচ্ছা হলে মুনাফিকদেরকে শাস্তি দেন অথবা তাদেরকে ক্ষমা করেন।
এই ভীতি এবং এই পরীক্ষা এ কারণেই ছিল যে, আল্লাহ সত্যবাদীদেরকে
পুরস্কৃত করেন তাদের সত্যবাদীতার জন্য এবং তাঁর ইচ্ছা হলে মুনাফিকদেরকে
শাস্তি দেন অথবা তাদেরকে ক্ষমা করেন। আল্লাহ তা'আলা হলেন আলিমুল
গাইব। তাঁর কাছে প্রকাশ্য ও গোপনীয় সবই সমান। যা হয়নি তা তিনি তেমনি
--- OCR End ---