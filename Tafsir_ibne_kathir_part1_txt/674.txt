--- OCR Start ---
সূরা ২ : বাকারাহ
৬৭৪
পারা ৩
'যে জিনিস তোমাকে সন্দেহের মধ্যে নিক্ষেপ করে তা ছেড়ে দাও এবং যা
পবিত্র তা গ্রহণ কর। (তিরমিযী ৭/২২১, নাসাঈ ৮/৩২৮) উমার (রাঃ) বলতেন
: 'বড়ই আফসোস যে, আমি সুদের তাফসীর পূর্ণভাবে অনুধাবন করতে পারিনি
এমতাবস্থায় রাসূলুল্লাহ সাল্লাল্লাহু আলাইহি ওয়া সাল্লাম দুনিয়া হতে বিদায় গ্রহণ
করলেন। হে জনমণ্ডলী! তোমরা সুদ গ্রহণ পরিত্যাগ কর এবং প্রত্যেকে ঐ
জিনিস পরিত্যাগ কর যার মধ্যে সামান্যতম সন্দেহ রয়েছে। (আহমাদ ১/৩৬,
ইবন মাজাহ ২২৭৬)
একটি হাদীসে রয়েছে যে, সুদের সত্তরটি পাপ রয়েছে। সবচেয়ে হালকা
পাপ হচ্ছে মায়ের সাথে ব্যভিচার করা। (ইবন মাজাহ ২/৭৬৪, হাকিম ২/৩৭)
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু আলাইহি ওয়া
সাল্লাম বলেছেন : 'এমন যুগ আসবে যে, মানুষ সুদ গ্রহণ করবে।' সাহাবীগণ
(রাঃ) জিজ্ঞেস করেন: 'সবাই কি সুদ গ্রহণ করবে? তিনি উত্তরে বলেন : 'যে
গ্রহণ করবেনা তার কাছেও তার ধূলি পৌঁছবে।' (আহমাদ) এই ধূলি হতে
বাঁচার উদ্দেশে ঐ কারণগুলোর পাশেও যাওয়া উচিত নয় যেগুলো হারামের
দিকে নিয়ে যায়।
আয়িশা (রাঃ) হতে বর্ণিত আছে যে, যখন সূরা বাকারাহর শেষ আয়াতটি
সুদের নিষিদ্ধতার ব্যাপারে অবতীর্ণ হয় তখন রাসূলুল্লাহ সাল্লাল্লাহু আলাইহি ওয়া
সাল্লাম মাসজিদে এসে তা পাঠ করেন এবং সুদের ব্যবসা হারাম ঘোষণা করেন।
(আহমাদ ৬/৪৬) এ ছাড়া ছয়টি হাদীস গ্রন্থের তিরমিযী বাদে অন্যান্য গ্রন্থে এটি
বর্ণনা করা হয়েছে। (ফাতহুল বারী ৮/৫১, মুসলিম ৩/১২০৬, আবূ দাঊদ
৩/৭৫৯, নাসাঈ ৬/৩০৬, ইন্ন মাজাহ ২/১০২২) অন্য হাদীসে বর্ণিত হয়েছে,
রাসূলুল্লাহ সাল্লাল্লাহু আলাইহি ওয়া সাল্লাম বলেছেন :
'ইয়াহুদীদেরকে আল্লাহ তা'আলা অভিশপ্ত করেছেন; কেননা যখন তাদের উপর
চর্বি হারাম করা হয় তখন তারা কৌশল অবলম্বন করে ঐগুলো গলিয়ে বিক্রি করে
এবং মূল্য গ্রহণ করে।' (ফাতহুল বারী ৬/৫৭২, মুসলিম ১২০৭) রাসূলুল্লাহ
সাল্লাল্লাহু আলাইহি ওয়া সাল্লাম বলেছেন: 'সুদ গ্রহণকারী, প্রদানকারী, সাক্ষ্য
দানকারী এবং লিখকদের প্রতি আল্লাহর অভিশাপ।' (মুসলিম ৩/১২১৯)
তাহলে এটা স্পষ্ট কথা যে, সুদের লেখক ও সুদের সাক্ষ্যদাতাদের অযথা
আল্লাহ তা'আলার অভিশাপ স্কন্ধে বহন করার কি প্রয়োজন? ভাবার্থ এই যে,
শারীয়াতের বন্ধনে এনে কৌশল অবলম্বন করে তারা ঐ সুদের লিখা-পড়া করে,
এ জন্য তারাও অভিশপ্ত।
--- OCR End ---