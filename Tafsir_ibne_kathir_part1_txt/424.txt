সূরা ২ : বাকারাহ
৪২৪
পারা ২
মধ্যে এদিক ওদিক হচ্ছিল। আর তিনি পবিত্র মুখে উচ্চারণ করছিলেন : 'হে
জনমণ্ডলী! তোমরা দৌড়ে চল। আল্লাহ তা'আলা তোমাদের উপর দৌড়ানো
লিখে দিয়েছেন।' (আহমাদ ৬/৪২১) এ রকম অর্থেরই আরও একটি বর্ণনা
রয়েছে। এই হাদীসটি ঐসব লোকের দলীল যারা 'সাফা ও মারওয়া' দৌড়কে
হাজ্জের রুকন মনে করেন।
ইবরাহীমকে (আঃ) হাজ্জ পালন করার জন্য এটি শিক্ষা দেয়া হয়েছিল।
পূর্বেই বর্ণিত হয়েছে যে, এখানে হাজেরার (আঃ) সাত বার প্রদক্ষিণই হচ্ছে
'সাফা' 'মারওয়া'য় দৌড়ানোর মূল উৎস। যখন ইবরাহীম (আঃ) তাঁকে তাঁর
শিশুপুত্রসহ এখানে রেখে গিয়েছিলেন এবং তাঁর খাদ্য শেষ হয়ে গিয়েছিল ও শিশু
ওষ্ঠাগত প্রাণ হয়ে পড়েছিল তখন হাজেরা (আঃ) অত্যন্ত উদ্বেগ এবং দুর্ভাবনার
সাথে এই পবিত্র পাহাড়দ্বয়ের মধ্যবর্তী স্থানে স্বীয় অঞ্চল ছড়িয়ে দিয়ে মহান
আল্লাহর নিকট ভিক্ষা চাচ্ছিলেন। অবশেষে মহান আল্লাহ তাঁর দুঃখ, চিন্তা, কষ্ট ও
দুর্ভাবনা সব দূর করে দিয়েছিলেন। এখানে প্রদক্ষিণকারী হাজীগণেরও উচিত যে,
তাঁরা যেন অত্যন্ত দারিদ্র ও বিনয়ের সাথে এখানে প্রদক্ষিণ করেন এবং মহান
আল্লাহর নিকট নিজেদের অভাব, প্রয়োজন এবং অসহায়তার কথা পেশ করেন ও
মনের সংস্কার এবং সুপথ প্রাপ্তির প্রার্থনা জানান, আর পাপ মোচনের জন্য ক্ষমা
প্রার্থনা করেন। তাঁদের দোষ-ত্রুটি হতে মুক্ত থাকা এবং অবাধ্যতার প্রতি ঘৃণা
থাকা উচিত। তাঁদের কর্তব্য হবে এই যে, তাঁরা যেন স্থিরতা, সাওয়াব, মুক্তি
এবং মঙ্গলের জন্য প্রার্থনা করেন ও আল্লাহ তা'আলার নিকট আরয করেন যে,
তিনি যেন তাঁদেরকে অন্যায় ও পাপরূপ সংকীর্ণ পথ হতে সরিয়ে উৎকর্ষতা, ক্ষমা
এবং সাওয়াবের তাওফীক প্রদান করেন, যেমন তিনি হাজেরার (আঃ) অবস্থাকে
এদিক হতে ওদিকে সরিয়ে দিয়েছিলেন। অতঃপর আল্লাহ তা'আলা বলেনঃ
مَنْ تَطَوَّعَ خَيْرًا وَ যে ব্যক্তি স্বেচ্ছায় অতিরিক্ত সৎ কার্যাবলী সম্পাদন করে
অর্থাৎ সাতবার প্রদক্ষিণের স্থলে আটবার বা নয়বার প্রদক্ষিণ করে কিংবা নফল
হাজ্জ এবং উমরাহর মধ্যে 'সাফা-মারওয়া'র তাওয়াফ করে। আবার আল রাজী
(রহঃ) প্রমুখ একে সাধারণ রেখেছেন অর্থাৎ প্রত্যেক সাওয়াবের কাজই
অতিরিক্তভাবে করে। (আর রাজী ৪/১৪৬) এরপর আল্লাহ তা'আলা বলেন :
ج
إِنَّ اللَّهَ لَا يَظْلِمُ مِثْقَالَ ذَرَّةٍ وَإِنْ تَكُ حَسَنَةً يُضْعِفُهَا وَيُؤْتِ مِنْ
لَّدُنْهُ أَجْرًا عَظِيمًا