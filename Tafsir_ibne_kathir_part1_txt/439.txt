সূরা ২ : বাকারাহ
৪৩৯
পারা ২
তাদেরকে এই সুদৃঢ় ধর্ম হতে সরিয়ে ফেলেছে এবং আমার বৈধকৃত বস্তুকে
তাদের উপর অবৈধ করে দিয়েছে।' (মুসলিম ৪/২১৯৭) রাসূলুল্লাহ সাল্লাল্লাহু
আলাইহি ওয়া সাল্লামের সামনে এই আয়াতটি পঠিত হলে সা'দ ইব্‌ন আবী
ওয়াক্কাস (রাঃ) দাঁড়িয়ে বলেন : 'হে আল্লাহর রাসূল! আমার জন্য দু'আ করুন
যেন আল্লাহ তা'আলা আমার প্রার্থনা কবুল করেন।' তখন রাসূলুল্লাহ সাল্লাল্লাহু
আলাইহি ওয়া সাল্লাম বলেছেন : 'হে সা'দ! পবিত্র জিনিস এবং হালাল খাদ্য
আহার কর, তাহলেই আল্লাহ সুবহানাহু ওয়া তা'আলা তোমার প্রার্থনা মঞ্জুর
করবেন। যে আল্লাহর হাতে মুহাম্মাদের প্রাণ রয়েছে তাঁর শপথ! যে হারাম গ্রাস
মানুষ তার পেটের ভিতরে নিক্ষেপ করে, ওরই কুফল স্বরূপ চল্লিশ দিন পর্যন্ত
তার কোন ইবাদাত গৃহীত হয়না। হারাম আহার্যের দ্বারা শরীরের যে গোশত বৃদ্ধি
প্রাপ্ত হয় তা জাহান্নামী।' অতঃপর আল্লাহ তা'আলা বলেনঃ
$$إِنَّ الشَّيْطَنَ لَكُمْ عَدُوٌّ فَاتَّخِذُوهُ عَدُوًّا إِنَّمَا يَدْعُوا حِزْبَهُ لِيَكُونُوا$$
$$مِنْ أَصْحُبِ السَّعِيرِ$$
শাইতান তোমাদের শত্রু; সুতরাং তাকে শত্রু হিসাবে গ্রহণ কর। সে তো
তার দলবলকে আহ্বান করে শুধু এ জন্য যে, তারা যেন উত্তপ্ত জাহান্নামের
সাথী হয়। (সূরা ফাতির, ৩৫ : ৬) অন্য এক জায়গায় আল্লাহ সুবহানাহু ওয়া
তা'আলা বলেনঃ
$$افَتَتَّخِذُونَهُ وَ ذُرِّيَّتَةً أَوْلِيَاءَ مِنْ دُونِي وَهُمْ لَكُمْ عَدُوٌّ بِئْسَ$$
$$لِلظَّلِمِينَ بَدَلًا$$
তাহলে কি তোমরা আমার পরিবর্তে তাকে (ইবলিস) ও তার বংশধরকে
অভিভাবক রূপে গ্রহণ করছ? তারা তো তোমাদের শত্রু; সীমা লংঘনকারীদের
জন্য রয়েছে কত নিকৃষ্ট বদলা। (সূরা কাহফ, ১৮ : ৫০) এরপরে আল্লাহ
তা'আলা বলেনঃ
$$إِنَّمَا يَأْمُرُكُمْ بِالسُّوءِ وَالْفَحْشَاءِ وَ اَنْ تَقُوْلُوْا عَلَى اللَّهِ مَا لَا تَعْلَمُوْنَ$$
শাইতান তোমাদেরকে অসৎ কাজ করতে প্ররোচিত করে। যেমন ব্যভিচার
করতে এবং আল্লাহ তা'আলা সম্বন্ধে এমন কথা বলতে প্ররোচিত করে যে সম্বন্ধে