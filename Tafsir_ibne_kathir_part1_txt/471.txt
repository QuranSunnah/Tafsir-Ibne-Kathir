--- OCR Start ---
সূরা ২ : বাকারাহ
৪৭১
পারা ২
আল্লাহ তাঁর বান্দার প্রার্থনা কবুল করে থাকেন
আবূ সাঈদ (রাঃ) হতে বর্ণিত আছে, রাসূলুল্লাহ সাল্লাল্লাহু আলাইহি ওয়া
সাল্লাম বলেছেনঃ
'যে বান্দা আল্লাহ তা'আলার নিকট এমন প্রার্থনা করে যার মধ্যে পাপও নেই
এবং আত্মীয়তার বন্ধন ছিন্নতাও নেই তাহলে আল্লাহ তা'আলা তাকে তিনটি
জিনিসের মধ্যে যে কোন একটি দান করে থাকেন। হয়ত বা তার প্রার্থনা
তৎক্ষণাৎ কবুল করে নিয়ে তার প্রার্থিত উদ্দেশ্য পূরা করেন, কিংবা তা জমা করে
রেখে দেন, এবং পরকালে দান করেন কিংবা ওরই কারণে এমন কোন বিপদ
কাটিয়ে দেন যে বিপদ তার প্রতি আপতিত হত।' এ কথা শুনে জনসাধারণ বলল
: 'হে আল্লাহর রাসূল সাল্লাল্লাহু আলাইহি ওয়া সাল্লাম! আমরা যদি খুব বেশি
বেশি করে প্রার্থনা করি?' রাসূলুল্লাহ সাল্লাল্লাহু আলাইহি ওয়া সাল্লাম বললেন :
'আল্লাহ তা'আলার নিকট খুবই বেশি রয়েছে। (আহমাদ ৩/১৮) উবাদাহ্ ইব্‌
সামিত (রাঃ) হতে বর্ণিত, রাসূলুল্লাহ সাল্লাল্লাহু আলাইহি ওয়া সাল্লাম বলেছেন:
‘ভূ-পৃষ্ঠের যে মুসলিম মহা সম্মানিত ও মর্যাদাবান আল্লাহ তা'আলার নিকট
প্রার্থনা জানায় তা আল্লাহ তা'আলা গ্রহণ করে থাকেন, হয় সে তার প্রার্থিত
উদ্দেশ্য লাভ করে অথবা ঐ রকমই তার কোন বিপদ কেটে যায় যে পর্যন্ত না
কোন পাপের কাজে বা আত্মীয়তার বন্ধন ছিন্নতার কাজে সে প্রার্থনা করে।'
(আহমাদ ৫/৩২৯, তিরমিযী ১০/২৪) বুখারী ও মুসলিমে আবূ হুরাইরাহ (রাঃ)
হতে বর্ণিত আছে যে, রাসূলুল্লাহ সাল্লাল্লাহু আলাইহি ওয়া সাল্লাম বলেছেন :
'যে পর্যন্ত কোন ব্যক্তি প্রার্থনায় তাড়াহুড়া না করে, তার প্রার্থনা অবশ্যই কবূল
হয়। তাড়াতাড়ি করার অর্থ এই যে, সে বলতে আরম্ভ করে, 'আমি সদা প্রার্থনা
করতে রয়েছি, কিন্তু আল্লাহ তা'আলা কবুল করছেননা (আহমাদ ২/৩৯৬,
ফাতহুল বারী ১১/১৪৫, মুসলিম ৪/২০৯৫) সহীহ বুখারীর বর্ণনায় এটিও আছে
যে, প্রতিদান স্বরূপ তাকে জান্নাত দান করা হয়।
ইমাম মুসলিম (রহঃ) রাসূলুল্লাহ সাল্লাল্লাহু আলাইহি ওয়া সাল্লামের একটি
হাদীস প্রসঙ্গে বলেন : আল্লাহ তা'আলা প্রার্থনাকারীর প্রার্থনা ততক্ষণ পর্যন্ত কবূল
করেন যতক্ষণ তার দু'আয় পাপজনিত কোন কথা মিশ্রিত না থাকে অথবা নাড়ির
(রক্তের) সম্পর্ক ছিন্ন না করে অথবা দু'আর ব্যাপারে তাড়াহুড়া না করে। তাঁকে
জিজ্ঞেস করা হল : হে আল্লাহর রাসূল সাল্লাল্লাহু আলাইহি ওয়া সাল্লাম! তাড়াহুড়া
করা কি? তিনি বললেন: ঐ ব্যক্তি বলে, আমি দু'আ করতেই রয়েছি, অথচ দু'আ
কবুল হওয়ার কোন সুফল পাচ্ছিনা; এভাবে সে দু'আ করার আগ্রহ হারিয়ে ফেলে
এবং আস্তে আস্তে দু'আ করা পরিত্যাগ করে। (মুসলিম ৪/২০৯৬)

--- OCR End ---