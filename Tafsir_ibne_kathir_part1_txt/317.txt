সূরা ২ : বাকারাহ
৩১৭
পারা ১
এ আয়াতে রাসূলুল্লাহ সাল্লাল্লাহু 'আলাইহি ওয়া সাল্লামকে সম্বোধন করা
হলেও প্রকৃত পক্ষে এটা ইয়াহুদীদের কথার প্রতিবাদেই বলা হয়েছে। তারা
ইঞ্জীল ও কুরআনকে মানতনা। কারণ এই যে, এ দু'টির মধ্যে তাওরাতের
কতকগুলি হুকুম পরিবর্তন করা হয়েছে। আর এই একই কারণে তারা এই
নাবীগণকেও স্বীকার করতনা। এটা শুধু অবাধ্যতা ও অহংকারই বটে। নচেৎ
বিবেক হিসাবে তা 'নাসখ্' অসম্ভব নয়। কেননা মহান আল্লাহ স্বীয় কাজে
সর্বাধিকারী। তিনি যা চান ও যখন চান সৃষ্টি করে থাকেন। যা চান, যেভাবে চান
সেভাবে রাখেন। এভাবেই যা চান এবং যখন চান হুকুম করেন। এটা স্পষ্ট কথা
যে, তাঁর হুকুমের উপর কারও হুকুম হতে পারেনা। (তাবারী ২/৪৮৮)
আদমের (আঃ) সন্তানেরা পরস্পর ভাই বোন হত। কিন্তু তাদের মধ্যে বিয়ে
বৈধ ছিল। অতঃপর পরবর্তী যুগে এটা হারাম করে দেয়া হয়েছে। নূহ (আঃ)
যখন নৌকায় উঠেন তখন সমুদয় প্রাণীর গোশত বৈধ রাখা হয়। কিন্তু পরে
কতকগুলোর গোশত অবৈধ ঘোষণা করা হয়। দুই বোনকে এক সঙ্গে বিয়ে করা
ইসরাঈল (আঃ) এবং তাঁর সন্তানদের জন্য বৈধ ছিল। অতঃপর তাওরাতে এবং
তার পরও অবৈধ করে দেয়া হয়েছে। আল্লাহ তা'আলা ইবরাহীমকে (আঃ) তাঁর
পুত্র ইসমাঈলকে (আঃ) কুরবানী করার নির্দেশ দিয়েছিলেন, কিন্তু কুরবানীর
পূর্বেই এই হুকুম মানসূখ করে দেয়া হয়। বানী ইসরাঈলকে হুকুম দেয়া হয়েছিল
যে, যারা বাছুর পূজা করেছিল তাদেরকে যেন তারা হত্যা করে; অথচ অনেক
বাকি থাকতেই এ হুকুম উঠিয়ে নেয়া হয়। এ রকম আরও বহু ঘটনা বিদ্যমান
রয়েছে। আর স্বয়ং ইয়াহুদীরাও ওটা স্বীকার করে।
এ ছাড়া আরও উদাহরণ রয়েছে যে, ইয়াহুদীরা যে সমস্ত বিষয় বিশ্বাস করত
(তাওরাতের মাধ্যমে) সে সব সংঘটিত হওয়ার পর তারা তা অগ্রাহ্য করেছে।
ইহাতো স্পষ্ট জানা কথা যে, তাদের ধর্মীয় গ্রন্থ তাওরাতে মুহাম্মাদ সাল্লাল্লাহু
'আলাইহি ওয়া সাল্লামের আগমন এবং তাঁকে অনুসরণ করার নির্দেশ দেয়া
হয়েছে। এর অর্থ হল এই যে, আমাদের নাবী সাল্লাল্লাহু 'আলাইহি ওয়া সাল্লামকে
যদি তারা অনুসরণ না করে এবং তাঁর প্রচারিত ধর্মের আইন কানুন মেনে না চলে
তাহলে তাদের কোন ভাল কাজই আল্লাহ কবুল করবেননা। তাওরাতের পরিবর্তে
রাসূল সাল্লাল্লাহু 'আলাইহি ওয়া সাল্লামকে ভিন্ন কিতাব কুরআনুল কারীমসহ
প্রেরণ করা হয়েছে, যা সকলের জন্য আমল করার সর্বশেষ কিতাব।
১০৮। তোমরা কি চাও যে,
তোমাদের
রাসূলের
١٠٨. أَمْ تُرِيدُونَ أَنْ تَسْتَلُوا