সূরা ২ : বাকারাহ
৫৫১
পারা ২
পথেই সেনাপতি বলে দিয়েছিলেন যে, এই মালের এক পঞ্চমাংশ তো
রাসূলুল্লাহ সাল্লাল্লাহু আলাইহি ওয়া সাল্লামের জন্যই থাকবে। সুতরাং এই অংশটি
তাঁরা পৃথক করে রেখে দেন এবং বাকী অংশ সাহাবীগণের (রাঃ) মধ্যে বন্টন
করে দেন। যুদ্ধ লব্ধ মালের এক পঞ্চমাংশ যে বের করে দিতে হবে এই নির্দেশ
তখন পর্যন্ত অবতীর্ণ হয়নি। যখন তাঁরা নাবী সাল্লাল্লাহু আলাইহি ওয়া সাল্লামের
কাছে উপস্থিত হন তখন তিনি এই ঘটনা শুনে অসন্তুষ্টি প্রকাশ করেন এবং
বলেন, 'নিষিদ্ধ মাসগুলিতে যুদ্ধ করতে আমি তোমাদেরকে কখন বলেছিলাম?' না
তিনি সেই যাত্রী দলের কোন মাল গ্রহণ করলেন, আর না বন্দীদেরকে স্বীয়
অধিকারে নিলেন। রাসূলুল্লাহ সাল্লাল্লাহু আলাইহি ওয়া সাল্লামের এই কথায় ও
কাজে তাঁরা খুবই লজ্জিত হলেন এবং নিজেদের পাপকাজ সম্বন্ধে নিশ্চিত হয়ে
গেলেন। অতঃপর অন্যান্য মুসলিমরাও তাদের সমালোচনা করতে আরম্ভ
করলেন। যারা এ বিষয়টি ভ্রান্ত বলে দাবী করেন তারা বলেন যে, এ ঘটনাটি
ঘটেছিল শা'বান মাসে, যে মাস নিষিদ্ধ মাস নয়। আর ওদিকে কুরাইশরা বিদ্রূপ
করতে আরম্ভ করল যে, মুহাম্মাদ সাল্লাল্লাহু আলাইহি ওয়া সাল্লাম ও তাঁর
সহচরগণ নিষিদ্ধ মাসগুলির মধ্যে যুদ্ধ-বিগ্রহ হতে বিরত হননা। অপর পক্ষে
ইয়াহুদীরা একটা কুলক্ষণ বের করে। আমর ইব্‌ন হাযরামী নিহত হয়েছিল বলে
ইয়াহুদীরা বলে  عُمِرَتِ الْحَرْبُ অর্থাৎ ‘দীর্ঘ দিন ধরে প্রচণ্ড ও ভয়াবহ যুদ্ধ চলতে
থাকবে।' আমরের পিতার নাম ছিল হাযরামী। এ জন্যই তারা কুলক্ষণ গ্রহণ করে
বলে  حَضَرَتِ الْحَرْبُ অর্থাৎ যুদ্ধের সময় উপস্থিত হয়ে গেছে। হত্যাকারীর নাম
ওয়াকিদ (রাঃ), কাজেই তারা বলে وَقَدَتِ الْحَرْبُ অর্থাৎ 'যুদ্ধের আগুন জ্বলে
উঠেছে।' কিন্তু মহান আল্লাহ এর বিপরীত করে দেন এবং পরিণাম সবই
মুশরিকদের প্রতিকূলে হয়। তাদের প্রতিবাদের উত্তরে আয়াতগুলি অবতীর্ণ হয়।
এতে বলা হয় যে, যুদ্ধ যদি নিষিদ্ধ মাসে হয়েই থাকে তাহলে তোমাদের
কার্যাবলী এর চেয়েও জঘন্য। তোমাদের অশান্তি সৃষ্টি করা হচ্ছে এই যে, তোমরা
মুসলিমদেরকে আল্লাহর দীন হতে ফিরিয়ে দেয়ার ব্যাপারে সম্ভাব্য কোন চেষ্টারই
ত্রুটি করনি। এটা হত্যা অপেক্ষাও বেশি মারাত্মক। তোমরা এসব কাজ হতে না
বিরত হচ্ছ, না তাওবাহ করছ, আর না লজ্জিত হচ্ছ। এই আয়াতগুলি অবতীর্ণ
হওয়ার পর মুসলিমগণ এই দুঃখ হতে মুক্তিপ্রাপ্ত হন এবং রাসূলুল্লাহ সাল্লাল্লাহু
আলাইহি ওয়া সাল্লাম যাত্রীদলকে ও বন্দীদেরকে নিজের অধিকারে নিয়ে নেন।