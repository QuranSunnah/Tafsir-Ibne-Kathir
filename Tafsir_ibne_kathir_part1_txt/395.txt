সূরা ২ : বাকারাহ
৩৯৫
পারা ১
একাগ্র চিত্তে আল্লাহর ইবাদাতে লিপ্ত হয়ে পড়ব।' অতঃপর ঐ সব লোকের দাবী
খণ্ডন করা হচ্ছে যে, ইবরাহীম (আঃ) ইয়াহুদীও ছিলেননা এবং খৃষ্টানও
ছিলেননা। অতএব হে ইয়াহুদী ও খৃষ্টানের দল! তোমরা এসব কথা বানিয়ে বলছ
কেন? বলা হচ্ছে যে, তোমাদের জ্ঞান কি আল্লাহ তা'আলার চেয়েও অধিক হয়ে
গেল? আল্লাহ তা'আলা তো পরিষ্কারভাবে ঘোষণা করেন:
مَا كَانَ إِبْرَاهِيمُ يَهُودِيًا وَلَا نَصْرَانِيًّا وَلكِنْ كَانَ حَنِيفًا مُسْلِمًا وَمَا
كَانَ مِنَ الْمُشْرِكِينَ
ইবরাহীম ইয়াহুদী ছিলনা এবং খৃষ্টানও ছিলনা, বরং সে সুদৃঢ় মুসলিম ছিল
এবং সে মুশরিকদের (অংশীবাদী) অন্তর্ভুক্ত ছিলনা। (সূরা আলে ইমরান, ৩ :
৬৭) পরবর্তী আয়াতে আল্লাহ তা'আলা বলেনঃ
وَ مَنْ أَظْلَمُ مِمَّنْ كَتَمَ شَهَادَةً عِنْدَهُ مِنَ اللَّهِ
এবং আল্লাহর নিকট হতে প্রাপ্ত সাক্ষ্য যে ব্যক্তি গোপন করছে সে অপেক্ষা কে
বেশি অত্যাচারী? (সূরা বাকারাহ, ২ঃ ১৪০)
আল্লাহ তা'আলার সাক্ষ্যকে গোপন করে তাদের বড় অত্যাচার করা ছিল
এই যে, তাদের নিকট আল্লাহ তা'আলা যে কিতাব অবতীর্ণ করেছিলেন তা
তারা পড়েছিল এবং জানতে পেরেছিল যে, ইসলামই প্রকৃত ধর্ম ও মুহাম্মাদ
সাল্লাল্লাহু আলাইহি ওয়া সাল্লাম তাঁর সত্য রাসূল। এটা জেনেও তারা তা
গোপন করেছিল। ইবরাহীম (আঃ), ইসমাঈল (আঃ), ইসহাক (আঃ), ইয়াকূব
(আঃ) প্রমুখ সবাই ইয়াহুদী ও খৃষ্টান ধর্ম হতে সম্পূর্ণরূপে পৃথক ছিলেন।
কিন্তু তারা তা স্বীকার করেনি। শুধু তাই নয়, বরং এই কথাকেই তারা গোপন
করেছিল। অতঃপর আল্লাহ তা'আলা বলেন যে, তাদের কাজ তাঁর নিকট
গোপন নেই। তাঁর 'ইল্‌ল্ম' সব জিনিসকেই ঘিরে রয়েছে। তিনি প্রত্যেক ভাল
ও মন্দ কাজের পূর্ণ প্রতিদান দিবেন।
এই ধমক দেয়ার পর আল্লাহ তা'আলা বলেন যে, ঐ সব মহামানব তো তাঁর
নিকট পৌঁছে গেছে। এখন যদি তোমরা তাঁদের পদাংক অনুসরণ না কর তাহলে
তোমরা তাঁদের বংশধর হওয়া সত্ত্বেও আল্লাহ তা'আলার নিকট তোমাদের কোনই
সম্মান নেই। আর তোমাদের অসৎ কাজের বোঝাও তাদেরকে বইতে হবেনা।
তোমরা যখন এক নাবীকে অস্বীকার করছ তখন যেন সমস্ত নাবীকেই অস্বীকার
করছ। বিশেষ করে তোমরা শেষ নাবী মুহাম্মাদের যুগে বাস করেও তাঁকে