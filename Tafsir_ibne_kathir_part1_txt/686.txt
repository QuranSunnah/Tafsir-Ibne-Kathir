--- OCR Start ---
সূরা ২ : বাকারাহ
৬৮৬
পারা ৩
আমাকে ক্ষমা করুন। আমি অঙ্গীকার ভঙ্গ না করার চেষ্টা করেছি, কিন্তু নৌযান
না পাওয়ার কারণে বিলম্ব করতে বাধ্য হয়েছি। আজ নৌযান পাওয়ায় মুদ্রা নিয়ে
আপনার নিকট উপস্থিত হয়েছি।' তখন ঐ ঋণ দাতা লোকটি বলে 'আপনি
আমার প্রাপ্য পাঠিয়েও দিয়েছিলেন কি? সে বলে, 'আমি তো বলেই দিয়েছি যে,
আমি নৌকা পাইনি।' সে বলে, 'আপনি আপনার অর্থ নিয়ে সন্তুষ্ট চিত্তে ফিরে
যান। আপনি মহান আল্লাহর উপর নির্ভর করে কাঠের মধ্যে ভরে যে মুদ্রা নদীতে
ফেলে দিয়েছিলেন তা আল্লাহ আমার নিকট পৌঁছে দিয়েছেন এবং আমি আমার
পূর্ণ প্রাপ্য পেয়েছি।' এই হাদীসের সনদ সম্পূর্ণ সঠিক। সহীহ বুখারীতে সাত
জায়গায় এই হাদীসটি এসেছে। অতঃপর আল্লাহ তা'আলা বলেনঃ
$$وَلِيَكْتُبُ بَّيْنَكُمْ كَاتِبٌ بِالْعَدْلِ$$ লেখক যেন ন্যায় ও সত্যের সঙ্গে লিখে।
লিখার ব্যাপারে যেন কোন দলের উপর অত্যাচার না করে, এদিক ওদিক কিছু
কম বেশি না করে। বরং আদান-প্রদানকারী একমত হয়ে যা তাকে লিখতে বলবে
ঠিক তাই যেন সে লিখে দেয়। যেমন তার প্রতি আল্লাহ তা'আলার অনুগ্রহ রয়েছে
যে, তিনি তাকে লিখা-পড়া শিখিয়েছেন, তেমনই যারা লিখা-পড়া জানেনা
তাদের প্রতি সেও যেন অনুগ্রহ প্রদর্শন করে তাদের আদান প্রদান ঠিকভাবে লিখে
দেয়। হাদীসে রয়েছেঃ
'কোন কার্যরত ব্যক্তিকে সাহায্য করা এবং কোন অক্ষম ব্যক্তির কাজ করে
দেয়াও সাদাকাহ।' (ফাতহুল বারী ৫/১৭৬) অন্য হাদীসে রয়েছে, রাসূলুল্লাহ
সাল্লাল্লাহু আলাইহি ওয়া সাল্লাম বলেছেনঃ
'যে বিদ্যা জেনে তা গোপন করে, কিয়ামাতের দিন তাকে আগুনের লাগাম
পড়ানো হবে।' (তাবারানী ৫/১১)
মুজাহিদ (রহঃ) এবং 'আতা (রহঃ) বলেন: 'এই আয়াতের ধারা অনুসারে
লিখে দেয়া লেখকের উপর ওয়াজিব।' লিখিয়ে নেয়ার দায়িত্ব যার উপর রয়েছে
সে যেন হক ও সত্যের সঙ্গে লিখিয়ে নেয় এবং আল্লাহ তা'আলাকে ভয় করে
যেন বেশী-কম না করে এবং বিশ্বাসঘাতকতা না করে। যদি এই লোকটি অবুঝ
হয়, দুর্বল হয়, নাবালক হয়, জ্ঞান ঠিক না থাকে কিংবা নির্বুদ্ধিতার কারণে
লিখিয়ে নিতে অসমর্থ হয় তাহলে তার অভিভাবক ও জ্ঞানী ব্যক্তি লিখিয়ে নিবে।
চুক্তি লিখার সময় সাক্ষীর উপস্থিত থাকতে হবে
$$وَاسْتَشْهِدُوا شَهِيدَيْنِ مِنْ رِجَالِكُمْ$$
সাথে সাক্ষ্যও হতে হবে, যেন এই আদান-প্রদানের ব্যাপারটি খুবই শক্ত ও
--- OCR End ---