সূরা ২ : বাকারাহ
৬২৫
পারা ২
তাঁর অঙ্গীকার পূর্ণ করেন। অবশেষে দাউদ (আঃ) একচ্ছত্র সম্রাট হয়ে যান এবং
বিশ্বপ্রভুর পক্ষ হতে তাঁকে নাবুওয়াতও দান করা হয় এবং শামউনের (আঃ) পর
তিনি নাবী ও বাদশাহ দুইই থাকেন। এখানে 'হিকমাত' এর ভাবার্থ নাবুওয়াত।
মহান আল্লাহ স্বীয় ইচ্ছানুযায়ী তাঁকে কয়েকটি নির্দিষ্ট বিদ্যাও শিক্ষা দেন।
অতঃপর ইরশাদ হচ্ছে, 'যেমন আল্লাহ বানী ইসরাঈলকে তালুতের মত সঠিক
পরামর্শদাতা ও চিন্তাশীল বাদশাহ এবং দাউদের (আঃ) মত মহাবীর সেনাপতি
দান করে জালুত ও তার অধীনস্থদেরকে পরাজিত করেছেন, এভাবে যদি তিনি
একদলকে অপর দল দ্বারা অপসারিত না করতেন তাহলে অবশ্যই মানুষ ধ্বংস
হয়ে যেত। যেমন অন্য জায়গায় রয়েছে:
وَ لَوْ لَا دَفْعُ اللَّهِ النَّاسَ بَعْضَهُمْ بِبَعْضٍ لَهُدِّمَتْ صَوَامِعُ وَبِيَعٌ وَ
صَلَوَاتٌ وَ مَسْجِدُ يُذْكَرُ فِيهَا اسْمُ اللَّهِ كَثِيرًا
আল্লাহ যদি মানব জাতির এক দলকে অন্য দল দ্বারা প্রতিহত না করতেন
তাহলে বিধ্বস্ত হয়ে যেত খৃষ্টান, সংসার বিরাগীদের উপাসনা স্থল, গীর্জা,
ইয়াহুদীদের উপাসনালয় এবং মাসজিদসমূহ যাতে অধিক স্মরণ করা হয়
আল্লাহর নাম । (সূরা হাজ্জ, ২২:৪০) রাসূলুল্লাহ সাল্লাল্লাহু আলাইহি ওয়া সাল্লাম
বলেছেন, 'একজন সৎ ও ঈমানদারের কারণে আল্লাহ তা'আলা তার আশে-
পাশের শত শত পরিবার হতে বিপদসমূহ দূর করে থাকেন।
অতঃপর আল্লাহ তা'আলা বলেন, 'এটা আল্লাহ তা'আলার একটি নি'আমাত
ও অনুগ্রহ যে, তিনি একদলকে অপর দল দ্বারা প্রতিহত করে থাকেন। তিনিই
প্রকৃত হাকিম। তাঁর প্রতিটি কাজ হিকমাতে পরিপূর্ণ। তিনি তাঁর দলীলসমূহ
বান্দাদের নিকট স্পষ্টভাবে বর্ণনা করেন এবং তিনি সমস্ত সৃষ্টজীবের উপর দয়া ও
অনুগ্রহ করতে রয়েছেন।
অতঃপর তিনি বলেন, 'হে নাবী! এই ঘটনাবলী এবং সমস্ত সত্য কথা আমি
ওয়াহীর মাধ্যমে তোমাকে জানিয়েছি। তুমি আমার সত্য নাবী। আমার এই
কথাগুলি এবং স্বয়ং তোমার নাবুওয়াতের সত্যতা সম্বন্ধেও ঐসব লোক পূর্ণভাবে
অবগত রয়েছে, যাদের হাতে কিতাব রয়েছে। এখানে মহান আল্লাহ অত্যন্ত
গুরুত্বপূর্ণ ভাষায় শপথ করে স্বীয় নাবী সাল্লাল্লাহু আলাইহি ওয়া সাল্লামের
নাবুওয়াতের সত্যতা প্রমাণ করেন।
দ্বিতীয় পারা সমাপ্ত।