--- OCR Start ---
সূরা ২ : বাকারাহ
৪৬৬
সামপচ পারা ২
হালালের মধ্যে প্রভেদ সৃষ্টিকারী। সুপথ ও কুপথ এবং ভাল ও মন্দের মধ্যে
পার্থক্য আনয়নকারী।
রামযান মাসে সিয়াম পালন করা ফার্য
এই আয়াত দ্বারা সাব্যস্ত হচ্ছে যে, রামাযানের চন্দ্র উদয়ের সময় যে ব্যক্তি
বাড়ীতে অবস্থান করবে, মুসাফির হবেনা এবং সুস্থ ও সবল থাকবে, তাকে
বাধ্যতামূলকভাবেই সিয়াম পালন করতে হবে। পূর্বে এদের জন্য সিয়াম ছেড়ে
দেয়ার অনুমতি ছিল; কিন্তু এখন আর অনুমতি রইলনা। এটা বর্ণনা করার পর
আল্লাহ তা'আলা রুগ্ন ও মুসাফিরের জন্য সিয়াম ছেড়ে দেয়ার অনুমতির কথা বর্ণনা
করেন। এদের জন্য বলা হচ্ছে যে, এরা এই সময় সিয়াম পালন করবেনা এবং
পরে আদায় করে নিবে। অর্থাৎ যে ব্যক্তির শারীরিক কোন কষ্ট রয়েছে যার ফলে
তার পক্ষে সিয়াম পালন করা কষ্টকর হচ্ছে কিংবা সফরে রয়েছে সে সিয়াম ছেড়ে
দিবে এবং এভাবে যে কয়টি সিয়াম ছুটে যাবে তা পরে আদায় করে নিবে।
অতঃপর ইরশাদ হচ্ছে যে, এরূপ অবস্থায় সিয়াম ছেড়ে দেয়ার অনুমতি দিয়ে
আল্লাহ তা'আলা তাঁর বান্দাদের প্রতি বড়ই করুণা প্রদর্শন করেছেন এবং ইসলামের
নির্দেশাবলী সহজ করে দিয়ে তাঁর বান্দাদেরকে কষ্ট হতে রক্ষা করেছেন। ইমাম
বুখারীর (রহঃ) একটি হাদীসে রয়েছে, যে ব্যক্তি বিশ্বাস রেখে ও সৎ নিয়‍্যাতে
রামাযানের সিয়াম পালন করে তার পূর্বের সমস্ত পাপ ক্ষমা করে দেয়া হয়।
সফরে সিয়াম পালন সম্পর্কিত কতিপয় বিধি-বিধান
রাসূলুল্লাহ সাল্লাল্লাহু আলাইহি ওয়া সাল্লাম রামাযানুল মুবারক মাসে মাক্কা
বিজয় অভিযানে সিয়াম পালন অবস্থায় রওয়ানা হন। 'কাদীদ' নামক স্থানে পৌঁছে
সিয়াম ছেড়ে দেন এবং সাহাবীগণকেও সিয়াম ত্যাগ করার নির্দেশ দেন (ফাতহুল
বারী ৩/২১৩, মুসলিম ২/৭৮৪)।
রামাযান মাসে সাহাবীগণ (রাঃ) রাসূলুল্লাহ সাল্লাল্লাহু আলাইহি ওয়া
সাল্লামের সাথে সফরে বের হতেন। তাঁদের কেহ কেহ সিয়াম পালন করতেন
আবার কেহ কেহ পালন করতেননা। এমতাবস্থায় সিয়াম পালনকারীগণ বে-
সিয়াম পালনকারীগণের উপর এবং সিয়াম না পালনকারীগণ সিয়াম
পালনকারীগণের উপর কোনরূপ দোষারোপ করতেননা। সুতরাং যদি সিয়াম
ছেড়ে দেয়া ওয়াজিব হত তাহলে সিয়াম পালনকারীগণকে অবশ্যই সিয়াম
পালন করতে নিষেধ করা হত। এমনকি স্বয়ং রাসূলুল্লাহ সাল্লাল্লাহু আলাইহি
ওয়া সাল্লামের সফর অবস্থায় সিয়াম পালন করা সাব্যস্ত আছে। সহীহ বুখারী ও
সহীহ মুসলিমে রয়েছে, আবূ দারদা (রাঃ) বর্ণনা করেন : 'রামাযানুল মুবারক
--- OCR End ---