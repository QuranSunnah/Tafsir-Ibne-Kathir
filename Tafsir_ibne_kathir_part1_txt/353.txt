--- OCR Start ---
সূরা ২ : বাকারাহ
৩৫৩
পারা ১
আর নিচের অংশগুলি হল নখ কাটা, নাভীর নিচের অংশের লোম কাটা, খাতনা
করা, বগলের লোম তুলে ফেলা এবং শৌচক্রিয়া সম্পাদন করা। (মুসনাদ
আবদুর রায্যাক ১/৫৭) ইব্‌ন আবী হাতিম বলেন যে, একই বর্ণনা করেছেন
সাঈদ ইব্‌ন মুসাইয়িব (রহঃ), মুজাহিদ (রহঃ), শা'বি (রহঃ), নাখঈ (রহঃ), আবূ
সালেহ (রহঃ), আবূ জাল্দ (রহঃ) এবং অন্যান্যরা। (ইব্‌ন আবী হাতিম ১/৩৫৯)
সহীহ মুসলিমে আয়িশা (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেনঃ
'দশটি কাজ হচ্ছে প্রাকৃতিক ও ধর্মের মূল ঃ (১) গোঁফ ছাঁটা, (২) শ্মশ্রু লম্বা
করা, (৩) মিসওয়াক করা, (৪) নাকে পানি দেয়া, (৫) নখ কাটা (৬) আঙ্গুলের
মাঝখানের অংশগুলি ধৌত করা, (৭) বগলের লোম উঠিয়ে ফেলা, (৮) নাভির
নীচের লোম কেটে ফেলা, (৯) শৌচ ক্রিয়া সম্পাদন করা; বর্ণনাকারী বলেন :
'দশমটি আমি ভুলে গেছি। (১০) সম্ভবতঃ তা কুলি করা হবে।' (মুসলিম
১/২২৩) সহীহ বুখারী ও মুসলিমে রয়েছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন:
‘পাঁচটি কাজ প্রকৃতির অন্তর্গত। (১) খাৎনা করা, (২) নাভির নীচের লোম
উঠিয়ে ফেলা, (৩) গোঁফ ছোট করা, (৪) নখ কাটা এবং (৫) বগলের লোম
উঠিয়ে ফেলা।' (ফাতহুল বারী ১০/৩৪৭, মুসলিম ১/২২২)
মুহাম্মাদ ইবন ইসহাক (রহঃ) ইব্‌ন আব্বাস (রাঃ) হতে বর্ণনা করেন :
ইবরাহীমের (আঃ) كَلِيَات এর মধ্যে তাঁর স্বীয় গোত্র হতে পৃথক হওয়া, তদানীন্ত
ন বাদশাহ্ হতে নির্ভয় হয়ে থাকা ও তাবলীগ করা, অতঃপর আল্লাহর পথে
চলতে গিয়ে যে বিপদ এসেছে তাতে ধৈর্য ধারণ করা, তারপর দেশ ও ঘর-বাড়ী
আল্লাহ তা'আলার পথে ছেড়ে দিয়ে হিজরাত করা, অতিথির সেবা করা, ধন
সম্পদের বিপদাপদ সহ্য করা এমনকি আল্লাহ তা'আলার সন্তুষ্টি লাভের উদ্দেশে
নিজের জীবন ও ছেলেকে আল্লাহ তা'আলার পথে কুরবানী করা। আল্লাহ
তা'আলার প্রিয় বান্দা ইবরাহীম (আঃ) এই সমুদয় নির্দেশই পালন করেছিলেন।
সূর্য, চন্দ্র ও তারকারাজির দ্বারাও তাঁর পরীক্ষা নেয়া হয়েছিল। ইমামতি, আল্লাহ
তা'আলার ঘর নির্মাণের নির্দেশ, হাজ্জের নির্দেশাবলী, মাকামে ইবরাহীম,
বাইতুল্লাহয় অবস্থানকারীদের আহার্য এবং মুহাম্মাদ সাল্লাল্লাহু 'আলাইহি ওয়া
সাল্লামকে তাঁর ধর্মের উপর প্রেরণ ইত্যাদির মাধ্যমেও তাঁর পরীক্ষা নেয়া
হয়েছিল। আল্লাহ তা'আলা ইবরাহীমকে (আঃ) বিভিন্নভাবে পরীক্ষা করার পর
এবার এক কঠিন পরীক্ষার সম্মুখিন করেন। আল্লাহ তাঁকে বলেনঃ
--- OCR End ---