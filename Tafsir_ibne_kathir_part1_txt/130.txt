সূরা ২ : বাকারাহ
১৩০
পারা ১
কিয়ামাত, জান্নাত, জাহান্নাম, হিসাব, মীযান ইত্যাদি সমস্তই পূর্ণভাবে বিশ্বাস
করে। (ইব্‌ন আবী হাতিম ১/৩৯) কিয়ামাত দুনিয়া ধ্বংসের পরে হবে বলে
তাকে আখিরাত বলা হয়েছে।
ঈমানদারদের বর্ণনা
এখানে ঐ সমস্ত লোকদের কথা বলা হয়েছে যাদের পূর্ণ বর্ণনা পূর্ববর্তী আয়াতে
রয়েছেঃ (সূরা বাকারাহ, ২ঃ ৩) ঈমানদার আরাবেরই হোক অথবা আহলে কিতাব
হোক কিংবা অন্য যে কোন ধরণের লোক হোক। মুজাহিদ (রহঃ), আবুল আলীয়া
(রহঃ), রাবী ইব্‌ন আনাস (রহঃ) এবং কাতাদাহর (রহঃ) এটাই মত ।
মুজাহিদ (রহঃ) বলেছেন : 'সূরা বাকারাহর প্রথম চারটি আয়াতে মু'মিনদের
আলোচনা রয়েছে, এবং তার পরবর্তী তেরটি আয়াতে মুনাফিকদের সম্বন্ধে
আলোচনা করা হয়েছে।' (তাবারী ১/২৩৯) সুতরাং এ চারটি আয়াত প্রত্যেক
মু'মিনের জন্য সাধারণ বা সমভাবে প্রযোজ্য। সে আরাবী হোক, আযমী হোক,
কিতাবী হোক, মানবের মধ্যে হোক বা দানবের মধ্যেই হোক না কেন। কারণ
এর মধ্যে প্রত্যেকটি গুণ অন্যের ক্ষেত্রেই একেবারে যরুরী শর্ত। একটাকে বাদ
দিয়ে অন্যটা হতেই পারেনা। অদৃশ্যের উপর ঈমান আনা, সালাত প্রতিষ্ঠা করা
এবং যাকাত দেয়া শুদ্ধ নয়, যে পর্যন্ত না রাসূলুল্লাহ সাল্লাল্লাহু 'আলাইহি ওয়া
সাল্লামের উপর এবং পূর্ববর্তী নাবীগণের উপর যে কিতাব অবতীর্ণ হয়েছিল তার
উপর ঈমান আনবে এবং সঙ্গে সঙ্গে পরকালের উপর দৃঢ় বিশ্বাস রাখবে। যেমন
প্রথম তিনটি পরবর্তী তিনটি ছাড়া গ্রহণযোগ্য নয়। তদ্রূপ পরবর্তী তিনটিও
পূর্ববর্তী তিনটি ছাড়া পরিশুদ্ধ হয়না। এ জন্য ঈমানদারদের প্রতি আল্লাহ
সুবহানাহু ওয়া তা'আলার নির্দেশ হচ্ছে:
يَأَيُّهَا الَّذِينَ آمَنُوا آمِنُوا بِاللهِ وَرَسُوْلِهِ وَ الْكِتٰبِ الَّذِي نَزَّلَ عَلَى
رَسُولِهِ وَ الْكِتٰبِ الَّذِي أَنْزَلَ مِنْ قَبْلُ
হে মু'মিনগণ! তোমরা বিশ্বাস স্থাপন কর আল্লাহর প্রতি ও তাঁর রাসূলের প্রতি
এবং এই কিতাবের প্রতি যা তিনি তাঁর রাসূলের উপর অবতীর্ণ করেছেন এবং ঐ
কিতাবের প্রতি যা পূর্বে অবতীর্ণ হয়েছিল। (সূরা নিসা, ৪ : ১৩৬) অন্যত্র আল্লাহ
তা'আলা বলেন:
وَلَا تُجَادِلُوا أَهْلَ الْكِتٰبِ إِلَّا بِالَّتِي هِيَ أَحْسَنُ إِلَّا الَّذِينَ ظَلَمُوا مِنْهُمْ
وَقُولُوا آمَنَّا بِالَّذِي أُنْزِلَ إِلَيْنَا وَأُنْزِلَ إِلَيْكُمْ وَالهُنَا وَإِلَهُكُمْ وَاحِدٌ