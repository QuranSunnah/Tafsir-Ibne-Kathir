--- OCR Start ---
সূরা ২ : বাকারাহ
২৩৯
সাহায্য প্রাপ্তির পর ইয়াহুদরা
কৃতজ্ঞতার পরিবর্তে আল্লাহদ্রোহী হল
পারা ১
মূসা (আঃ) বানী ইসরাঈলকে নিয়ে মিসরে আসেন এবং তাদেরকে পবিত্র
ভূমিতে যাওয়ার নির্দেশ দেয়া হয়, যা ছিল তাদের পৈত্রিক ভূমি। সেখানে
তাদেরকে আমালুকদের বিরুদ্ধে যুদ্ধ ঘোষণা করার নির্দেশ দেয়া হয়, তখন তারা
কাপুরুষতা প্রদর্শন করে, যার শাস্তি স্বরূপ তাদেরকে তীহের মাঠে নিক্ষেপ করা
হয়। যেমন সূরা মায়িদায় বর্ণিত হয়েছে। قَرْيَة এর ভাবার্থ হচ্ছে বাইতুল
মুকাদ্দাস। (ইব্‌ন আবী হাতিম ১/১৮১) সুদ্দী (রহঃ), রাবী ইব্‌ন আনাস (রহঃ),
কাতাদাহ (রহঃ) এবং আবূ মুসলিম (রহঃ) প্রভৃতি মনীষীগণ এটাই বলেছেন।
কুরআন মাজীদে রয়েছে যে, মূসা (আঃ) স্বীয় সম্প্রদায়কে বললেনঃ
يُقَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ وَلَا تَرْتَدُّوا
হে আমার সম্প্রদায়! এই পুণ্য ভূমিতে প্রবেশ কর যা আল্লাহ তোমাদের জন্য
লিখে দিয়েছেন, আর পিছনের দিকে ফিরে যেওনা। (সূরা মায়িদাহ, ৫ : ২১)
(আর রাযী ৩/৮২) কেহ কেহ বলেন যে, এর দ্বারা 'আরীহা' নামক জায়গাকে
বুঝান হয়েছে। আবার কেহ কেহ মিসরের কথা বলেছেন। কিন্তু এর ভাবার্থ
'বাইতুল মুকাদ্দাস' হওয়াই সঠিক কথা। এটা 'তীহ' হতে বের হওয়ার পরের
ঘটনা। চল্লিশ বছর ধরে এভাবে উদ্ভ্রান্তের জীবন যাপন শেষে ইউসা ইব্‌ন নূনের
(আঃ) নেতৃত্বে আল্লাহ তা'আলা বানী ইসরাঈলকে কোন এক শুক্রবার ঊষা লগ্নে
পুন্যভূমি অধিকার করার আদেশ দেন। ঐ দিন সূর্যাস্তের সময়কাল কিছু বিলম্বিত
করা হয় যাতে ঐ দিনই বিজয় লাভ সম্ভব হয়। শুক্রবার সন্ধ্যার সময় আল্লাহ
তা'আলা স্থানটি মুসলিমদের দ্বারা বিজিত করান।
বিজয়ের পর কৃতজ্ঞতা প্রকাশার্থে আল্লাহ তা'আলা তাদেরকে নতশিরে উক্ত
শহরে প্রবেশ করার নির্দেশ দেন। ইব্‌ন আব্বাস (রাঃ) সাজদাহর অর্থ রুকু
নিয়েছেন। (তাবারী ২/১১৩) বর্ণনাকারী বলেন যে, এখানে সাজদাহর অর্থ বিনয়
ও নম্রতা। ইব্‌ন আব্বাস (রাঃ) বলেন যে, এর দরজাটি ছিল কিবলার দিকে। ওর
নাম ছিল বাবুল হিত্তাহ্, যা ছিল জেরুযালেমে। ইমাম রাযী (রহঃ) এ কথাও
বলেছেন যে, দরজার অর্থ হচ্ছে এখানে কিবলার দিক।
সাজদাহর পরিবর্তে তারা পার্শ্বদেশের ভরে প্রবেশ করতে থাকে। মাথা নত
করার পরিবর্তে উঁচু করে। ১ শব্দের অর্থ হচ্ছে ক্ষমা। ইব্‌ন আব্বাস (রাঃ)
--- OCR End ---