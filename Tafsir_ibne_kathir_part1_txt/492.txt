--- OCR Start ---
সূরা ২ : বাকারাহ
৪৯২
পারা ২
এটাই। কিংবা ভাবার্থ এও হতে পারে যে, যদি তারা এসব কাজ হতে বিরত
থাকে তাহলে তো তারা যুগ্ম ও শির্ক থেকে বিরত থাকল। সুতরাং তাদের
সাথে যুদ্ধ করার আর কোন কারণ নেই। এখানে عُدْوَانَ শব্দটি শক্তি প্রয়োগের
অর্থে এসেছে। তবে এটা শক্তি প্রয়োগের প্রতিদ্বন্দ্বীতায় শক্তি প্রয়োগ। প্রকৃতপক্ষে
এটা শক্তি প্রয়োগ নয়। যেমন আল্লাহ তা'আলা বলেনঃ
فَمَنِ اعْتَدَى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدَى عَلَيْكُمْ
অতঃপর যে কেহ তোমাদের প্রতি অত্যাচার করে, তাহলে সে তোমাদের প্রতি
যেরূপ অত্যাচার করবে তোমরাও তার প্রতি সেরূপ অত্যাচার কর। (সূরা
বাকারাহ, ২: ১৯৪) অন্য জায়গায় আছেঃ
وَ جَزْؤُا سَيِّئَةٍ سَيِّئَةٌ مِثْلُهَا
মন্দের প্রতিফল অনুরূপ মন্দ দ্বারা। (সূরা শূরা, ৪২:৪০) অন্য স্থানে আল্লাহ
তা'আলা বলেনঃ
وَإِنْ عَاقَبْتُمْ فَعَاقِبُوا بِمِثْلِ مَا عُوقِبْتُمْ بِهِ
যদি তোমরা প্রতিশোধ গ্রহণ কর তাহলে ঠিক ততখানি করবে যতখানি
অন্যায় তোমাদের প্রতি করা হয়েছে (সূরা নাহল, ১৬ : ১২৬) সুতরাং এই তিন
জায়গায় বাড়াবাড়ি, অন্যায় এবং শাস্তির কথা বিনিময় হিসাবে বলা হয়েছে,
প্রকৃতপক্ষে ওটা বাড়াবাড়ি, অন্যায় এবং শাস্তি নয়। ইকরিমাহ (রহঃ) এবং
কাতাদাহর (রহঃ) উক্তি এই যে, প্রকৃত অত্যাচারী ঐ ব্যক্তি যে 'লা ইলাহা
ইল্লাল্লাহ' কালেমাকে অস্বীকার করে। (তাবারী ৩/৫৭৩) যখন আবদুল্লাহ ইব্‌ন
যুবাইরের (রাঃ) উপর জনগণ আক্রমণ চালিয়েছিল সেই সময় দুই ব্যক্তি
আবদুল্লাহ ইবন উমারের (রাঃ) নিকট আগমন করে বলেন : 'মানুষতো কাটাকাটি
মারামারি করতে রয়েছে। আপনি উমারের (রাঃ) পুত্র এবং রাসূলুল্লাহ সাল্লাল্লাহু
আলাইহি ওয়া সাল্লামের সাহাবী। আপনি এই যুদ্ধে অংশগ্রহণ করছেন না কেন?'
তিনি বলেন : 'জেনে রেখ যে, আল্লাহ তা'আলা মুসলিম ভাইয়ের রক্ত হারাম
করে দিয়েছেন।' তারা বলেন : 'এই নির্দেশ কি আল্লাহ তা'আলার নয় যে,
তোমরা তাদের সঙ্গে যুদ্ধ করতে থাক যে পর্যন্ত অশান্তি অবশিষ্ট থাকে?' তিনি
উত্তরে বলেন : 'আমরা তো যুদ্ধ করতে থেকেছি, শেষ পর্যন্ত অশান্তি দূর হয়ে
গেছে এবং আল্লাহ তা'আলার পছন্দনীয় ধর্ম জয়যুক্ত হয়েছে। এখন তোমরা চাচ্ছ
--- OCR End ---