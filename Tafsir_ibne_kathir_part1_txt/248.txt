সূরা ২ : বাকারাহ
২৪৮
পারা ১
ব্যক্তির কোন কাজ ও কোন পন্থা গ্রহণীয় নয় যে পর্যন্ত না শারীয়াতে মুহাম্মাদীর
অনুসারী হয়। কিন্তু এটা সে সময় যে সময় তিনি প্রেরিত নাবী রূপে দুনিয়ায়
এসে গেছেন। তাঁর পূর্বে যে নাবীর যুগ ছিল এবং যেসব লোক সে যুগে ছিল
তাদের জন্য ঐ নাবীর অনুসরণ ও তাঁর শারীয়াতেরও অনুসরণ করা শর্ত।
وَمَنْ يَبْتَغِ غَيْرَ الْإِسْلَامِ دِينًا فَلَنْ يُقْبَلَ مِنْهُ وَهُوَ فِي الْآخِرَةِ مِنَ الْخُسِرِينَ
আর যে কেহ ইসলাম ব্যতীত অন্য ধর্ম অন্বেষণ করে তা কখনই তার নিকট
হতে গৃহীত হবেনা এবং পরলোকে সে ক্ষতিগ্রস্তদের অন্তর্ভুক্ত হবে। (সূরা আলে
ইমরান, ৩ঃ ৮৫)
'ইয়াহুদ' এর ইতিহাস
ইয়াহুদীরা হল মূসার (আঃ) অনুসারী। তাদের ধর্মীয় আইন-কানূন
তাওরাতের বাণী অনুযায়ী করা হয়েছে বলে তারা দাবী করে থাকে। ইয়াহুদ
শব্দের অর্থ অনুশোচনা বা অনুতপ্ত হওয়া, যেমনটি মূসা (আঃ) বলেছিলেন 'ইন্না
হুদনা ইলাইকা' অর্থাৎ নিশ্চয়ই আমরা তোমার কাছে অনুশোচনাকারী। এ থেকে
এটা প্রতীয়মান হয় যে, তাদেরকে এ জন্য ইয়াহুদ বলা হত যে, তারা ছিল
অনুশোচনাকারী এবং একে অন্যের প্রতি দয়ার্দ্র।
আবার কেহ কেহ বলেন যে, তারা ইয়াহুদের সন্তান ছিল বলে তাদেরকে
ইয়াহুদী বলা হয়েছে। ইয়াকূবের (আঃ) বড় ছেলের নাম ছিল ইয়াহুদ। একটি
মত এও আছে যে, তারা তাওরাত পড়ার সময় নড়াচড়া করত বলে তাদেরকে
ইয়াহুদ অর্থাৎ হরকতকারী বলা হয়েছে।
খৃষ্টানদের কেন 'নাসারা' বলা হয়
ঈসার (আঃ) নাবুওয়াতের যুগ এলে বানী ইসরাঈলের উপর তাঁর
নাবুওয়াতকে বিশ্বাস করা এবং তাঁর অনুসারী হওয়া ওয়াজিব হয়ে যায় এবং
তাদের নাম হয় 'নাসারা' অর্থাৎ সাহায্যকারী। কেননা তারা একে অপরের সাহায্য
করেছিল। তাদেরকে আনসারও বলা হয়েছে। পবিত্র কুরআনে ঈসার (আঃ) কথা
উদ্ধৃত করে বলা হয়েছেঃ
مَنْ أَنْصَارِي إِلَى اللَّهِ قَالَ الْحَوَارِيُّوْنَ نَحْنُ أَنْصَارُ اللَّهِ
আল্লাহর পথে কে আমার সাহায্যকারী হবে? হাওয়ারীগণ বলেছিল:
আমরাই তো আল্লাহর পথে সাহায্যকারী। (সূরা সাফফ, ৬১ : ১৪) কেহ কেহ
বলেন যে, এসব লোেক যেখানে অবতরণ করে ঐ জায়গার নাম ছিল 'নাসেরাহ',
এ জন্য তাদেরকে 'নাসারা' বলা হয়েছে। কাতাদাহ (রহঃ) এবং ইন্ন