সূরা ২ : বাকারাহ
৩৯৯
পারা ২
হয়ে পড়ে। এ জন্য আল্লাহ তা'আলা তাঁকে সালাতে বাইতুল মুকাদ্দাসের দিকে
মুখ করার নির্দেশ প্রদান করেন। রাসূলুল্লাহ সাল্লাল্লাহু আলাইহি ওয়া সাল্লামকে
কুরআনুল হাকীমের মাধ্যমে এই নির্দেশ দেয়া হয়েছিল, নাকি অন্য কিছুর
মাধ্যমে দেয়া হয়েছিল এ বিষয়ে মতভেদ রয়েছে। ইমাম বুখারী (রহঃ) তার
সহীহ গ্রন্থে লিখেছেন যে, কিবলাহ পরিবর্তনের খবর যখন প্রচার করা হয় তখন
কিছু আনসার বাইতুল মুকাদ্দাসের দিকে মুখ করে সালাত আদায় করছিলেন।
এ খবর শোনার সাথে সাথে তারা কিবলাহ পরিবর্তন করে কা'বার দিকে ফিরে
বাকী সালাত আদায় করেন। ঐ আনসারগণ ছিলেন বানু সালামা গোত্রের।
(বুখারী ৩৯৯)
বুখারী ও মুসলিমে আবদুল্লাহ ইবন উমার (রাঃ) হতে বর্ণিত আছে যে, মানুষ
'কুবা' মাসজিদে ফাজরের সালাত আদায় করছিল, হঠাৎ কোন আগন্তুক বলে যে,
রাতে রাসূলুল্লাহ সাল্লাল্লাহু আলাইহি ওয়া সাল্লামের উপর কুরআন মাজীদের
মাধ্যমে হুকুম অবতীর্ণ হয়েছে এবং কা'বা ঘরের দিকে মুখ করার নির্দেশ
হয়েছে। সুতরাং আমরাও সিরিয়ার দিক হতে মুখ সরিয়ে কা'বার দিকে মুখ করে
নেই। (ফাতহুল বারী ৮/২৪, মুসলিম ১/৩৭৫) এ হাদীস দ্বারা এটাও জানা গেল
যে, কোন 'নাসিখের' হুকুম তখনই অবশ্য পালনীয় হয়ে থাকে যখন তা জানা
যায়, যদিও তা পূর্বেই বলবত হয়ে গেছে। কেননা এই মহোদয়গণকে আসর,
মাগরিব ও এ'শার সালাত পুনরায় আদায় করার নির্দেশ দেয়া হয়নি।
এখন অন্যায় পন্থী এবং দুর্বল বিশ্বাসের অধিকারী ব্যক্তিরা বলতে আরম্ভ করে
যে, কখনও একে এবং কখনও ওকে কিবলাহ্ বানানোর কারণটা কি? তাদেরকে
উত্তর দেয়া হয় যে, হুকুম ও ক্ষমতা একমাত্র আল্লাহরই। আল্লাহ তা'আলা বলেনঃ
فَأَيْنَمَا تُوَلُّوا فَثَمَّ وَجْهُ اللَّهِ
অতএব তোমরা যে দিকেই মুখ ফিরাও সে দিকেই আল্লাহর দিক। (সূরা
বাকারাহ, ২: ১১৫)
لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ وَلَكِنَّ الْبِرَّ مَنْ
ا مَنَ بِاللَّهِ
তোমরা তোমাদের মুখমন্ডল পূর্ব বা পশ্চিম দিকে প্রত্যাবর্তিত করলেই
তাতে পুণ্য নেই, বরং পুণ্য তার যে ব্যক্তি আল্লাহয় বিশ্বাস করে। (সূরা
বাকারাহ, ২: ১৭৭)