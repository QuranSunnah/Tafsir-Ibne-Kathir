--- OCR Start ---
সূরা ২ : বাকারাহ
২৭৫
পারা ১
আল্লাহ বানী ইসরাঈলের নিকট হতে
যে প্রতিশ্রুতি গ্রহণ করেছিলেন
বানী ইসরাঈলের উপর যে নির্দেশাবলী রয়েছে এবং তাদের নিকট হতে যে
প্রতিশ্রুতি নেয়া হয়েছে এখানে তারই বর্ণনা দেয়া হচ্ছে এবং তাদের প্রতিশ্রুতি
ভঙ্গের আলোচনা করা হচ্ছে। তাদেরকে নির্দেশ দেয়া হয়েছিল যে, তারা যেন
আল্লাহর একাত্মবাদ মেনে নেয় এবং আল্লাহ ছাড়া আর কারও ইবাদাত না করে।
শুধুমাত্র বানী ইসরাঈলই নয়, বরং সমস্ত মাখলুকের প্রতি এ নির্দেশ রয়েছে।
আল্লাহ সুবহানাহু ওয়া তা'আলা বলেনঃ
$$وَمَا أَرْسَلْنَا مِنْ قَبْلِكَ مِنْ رَّسُولٍ إِلَّا نُوحِي إِلَيْهِ أَنَّهُ لَا إِلَهَ إِلَّا أَنَا$$
$$فَاعْبُدُونِ$$
আমি তোমার পূর্বে এমন কোন রাসূল প্রেরণ করিনি তার প্রতি এই অহী
ব্যতীত যে, আমি ছাড়া অন্য কোন মা'বুদ নেই; সুতরাং তোমরা আমারই
ইবাদাত কর। (সূরা আম্বিয়া, ২১ : ২৫) তিনি আরও বলেনঃ
$$وَلَقَدْ بَعَثْنَا فِي كُلِّ أُمَّةٍ رَّسُوْلًا أَنِ اعْبُدُوا اللَّهَ وَاجْتَنِبُوا الطَّاغُوتَ$$
আল্লাহর ইবাদাত করার ও তাগুতকে বর্জন করার নির্দেশ দেয়ার জন্য আমি
তো প্রত্যেক জাতির মধ্যেই রাসূল পাঠিয়েছি। (সূরা নাহল, ১৬: ৩৬) সবচেয়ে
বড় হক আল্লাহ তা'আলারই, এবং তাঁর যতগুলি হক আছে তন্মধ্যে সবচেয়ে বড়
হচ্ছে এই যে, তাঁরই ইবাদাত করতে হবে এবং তিনি ছাড়া আর কারও ইবাদাত
করা যাবেনা।
আল্লাহ তা'আলার হকের পর এখন বান্দাদের হকের কথা বলা হচ্ছে।
বান্দাদের মধ্যে মা-বাবার হক সবচেয়ে বড় বলে প্রথমে উহারই বর্ণনা দেয়া
হয়েছে। অন্যত্র আল্লাহ তা'আলা বলেনঃ
$$آنِ اشْكُرْ لِي وَلِوَالِدَيْكَ إِلَى الْمَصِيرُ$$
সুতরাং আমার প্রতি ও তোমার মাতাপিতার প্রতি কৃতজ্ঞ হও। প্রত্যাবর্তন তো
আমারই নিকট। (সূরা লুকমান, ৩১ : ১৪) অন্যত্র তিনি বলেনঃ
$$وَقَضَى رَبُّكَ أَلَّا تَعْبُدُوا إِلَّا إِيَّاهُ وَبِالْوَالِدَيْنِ إِحْسَانًا$$
--- OCR End ---