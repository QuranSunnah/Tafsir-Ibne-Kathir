সূরা ২ : বাকারাহ
৬১০
পারা ২
২: ২৪০ নং আয়াত বাতিল হওয়া প্রসঙ্গ
অধিকাংশ মুফাস্সিরের উক্তি এই যে, এই আয়াতটি (২৪০ নং আয়াত) এর
পূর্ববর্তী আয়াত ((২৩৪ নং আয়াত, অর্থাৎ চার মাস দশ দিন ইদ্দাত বিশিষ্ট
আয়াত) দ্বারা রহিত হয়েছে। ইন্ন যুবাইর (রাঃ) উসমানকে (রাঃ) বলেনঃ 'এই
আয়াতটি রহিত হয়ে গেছে, সুতরাং আপনি এটাকে আর কুরআন মাজীদের মধ্যে
লিখিয়ে নিচ্ছেন কেন?' তিনি বলেন : হে ভ্রাতুস্পুত্র! পূর্ববর্তী কুরআনে যেমন
এটা বিদ্যমান রয়েছে তেমনই এখানেও থাকবে। আমি কোন হের ফের করতে
পারিনা।' (ফাতহুল বারী ৮/৪৮) ইব্‌ন আব্বাস (রাঃ) বলেন : 'পূর্বে এই
নির্দেশই ছিল যে, পূর্ণ এক বছর ঐ বিধবা স্ত্রীদেরকে তাদের মৃত স্বামীদের
সম্পদ হতে খাদ্য-পোশাক দিতে হবে এবং তাদেরকে ঐ বাড়ীতেই রাখতে হবে।
অতঃপর উত্তরাধিকার সংক্রান্ত আয়াত এটাকে রহিত করে এবং স্বামীর সন্তান
থাকলে তার পরিত্যাক্ত সম্পত্তি হতে স্ত্রীর জন্য এক অষ্টমাংশ, আর সন্তান না
থাকলে এক চতুর্থাংশ নির্ধারণ করা হয়। আর স্ত্রীর ইদ্দাতকাল নির্ধারিত হয় চার
মাস ও দশ দিন।' (ইব্‌ন আবী হাতিম ২/৮৭১)
অধিকাংশ সাহাবী (রাঃ) ও তাবেঈ (রহঃ) হতে বর্ণিত আছে যে, এই
আয়াতটি রহিত হয়েছে। সাঈদ ইব্‌ন মুসাইয়াব (রহঃ) বলেন যে, সূরা
আহযাবের يَأْيُّهَا الَّذِينَ آمَنُوا إِذَا نَكَحْتُمُ الْمُؤْمِنُتِ )৩৩ : ৪৯) এই আয়াত
দ্বারা সূরা বাকারাহর এই আয়াতটিকে রহিত করা হয়েছে। মুজাহিদ (রহঃ) বলেন
যে, এক বছরের মধ্যে চার মাস দশ দিন তো হচ্ছে মূল ইদ্দাতকাল এবং এটা
অতিবাহিত করা স্ত্রীর জন্য ওয়াজিব। আর অবশিষ্ট সাত মাস ও বিশ দিন স্ত্রী
তার মৃত স্বামীর বাড়ীতেও থাকতে পারে অথবা চলেও যেতে পারে। মীরাসের
আয়াত এটাকেও মানসূখ করে দিয়েছে। সে যেখানে পারে সেখানে গিয়ে ইদ্দাত
পালন করবে। বাড়ীর খরচ বহন স্বামীর দায়িত্বে নেই। সুতরাং এসব উক্তি দ্বারা
জানা যাচ্ছে যে, এই আয়াত তো এক বছরের ইদ্দাতকে ওয়াজিবই করেনি।
সুতরাং রহিত হওয়ার প্রশ্নই উঠতে পারেনা। এটা তো শুধুমাত্র স্বামীর অসীয়াত
এবং সেটাকেও স্ত্রী ইচ্ছা করলে পূরা করবে, আর ইচ্ছা না হলে করবেনা। তার
উপর কোন বাধ্য বাধকতা নেই।
সুতরাং স্ত্রীরা যদি পূরা এক বছর তাদের মৃত স্বামীদের বাড়ীতেই থাকে
তাহলে তাদেরকে বের করে দেয়া হবেনা। যদি তারা ইদ্দাতকাল কাটিয়ে সেচ্ছায়
চলে যায় তাহলে তাদেরকে বাধা দেয়া হবেনা।