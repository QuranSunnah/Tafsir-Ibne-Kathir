সূরা ২ : বাকারাহ
৫০৬
আমরা পারা ২
'আইয়্যামে তাশরীক' হচ্ছে খাওয়া, পান করা ও আল্লাহ তা'আলার যিক্র
করার দিন। (মুসলিম ২/৮০০)
অতঃপর সাতটি সিয়াম পালন করতে হবে হাজ্জ থেকে প্রত্যাবর্তনের পর।
(আবদুর রায্যাক ১/৭৬) এর ভাবার্থ এই যে, যখন স্বীয় অবস্থান স্থলে পৌঁছে
যাবে। সুতরাং ফিরার সময় পথেও এই সিয়ামগুলি পালন করতে পারে। মুজাহিদ
(রহঃ) ও 'আতা (রহঃ) এ কথাই বলেন। কিংবা এর ভাবার্থ হচ্ছে স্বদেশে পৌঁছে
যাওয়া। ইবন উমার (রাঃ) এটাই বলেন। একই অভিমত ব্যক্ত করেছেন সাঈদ
ইন্ন যুবাইর (রহঃ), আবুল আলীয়া (রহঃ), মুজাহিদ (রহঃ), 'আতা (রহঃ),
ইকরিমাহ (রহঃ), হাসান বাসরী (রহঃ), কাতাদাহ (রহঃ), ইমাম যুহরী (রহঃ)
এবং রাবী ইব্‌ন আনাস (রহঃ)। (ইব্‌ন আবী হাতিম ২/৪৯৮)
সহীহ বুখারীর একটি সুদীর্ঘ হাদীসে রয়েছে যে, 'হাজ্জাতুল বিদা'য় রাসূলুল্লাহ
সাল্লাল্লাহু আলাইহি ওয়া সাল্লাম উমরাহর সাথে হাজ্জে তামাত্তু' করেন এবং
'যুলহুলাইফায়' কুরবানী করেন। তিনি কুরবানীর পশু সাথে নিয়েছিলেন। তিনি
উমরাহ করেন, অতঃপর হাজ্জ করেন। জনগণও তাঁর সাথে হাজ্জে তামাতু
করেন। কিছু লোক কুরবানীর জন্তু সাথে নিয়েছিলেন; কিন্তু কিছু লোকের সাথে
কুরবানীর জন্তু ছিলনা। মাক্কায় পৌঁছে রাসূলুল্লাহ সাল্লাল্লাহু আলাইহি ওয়া সাল্লাম
ঘোষণা করেনঃ
'যাদের নিকট কুরবানীর পশু রয়েছে তারা হাজ্জ শেষ না হওয়া পর্যন্ত
ইহরামের অবস্থায়ই থাকবে। আর যাদের কাছে কুরবানীর পশু নেই তারা
বাইতুল্লাহর তাওয়াফ করে সাফা ও মারওয়া পর্বতদ্বয়ের মধ্যবর্তী স্থানে দৌড়ে
ইহরাম ত্যাগ করবে। মাথা মুন্ডন করবে অথবা ছেঁটে ফেলবে। অতঃপর হাজ্জের
ইহরাম বেঁধে নিবে। কুরবানী দেয়ার ক্ষমতা না থাকলে হাজ্জের মধ্যে তিনটি
সিয়াম পালন করবে এবং সাতটি সিয়াম স্বদেশে ফিরে পালন করবে।' (ফাতহুল
বারী ৩/৬৩০, মুসলিম ২/৯০) এর দ্বারা প্রমাণিত হল যে, এই সাতটি সিয়াম
স্বদেশে ফিরে পালন করতে হবে। অতঃপর বলা হচ্ছে, 'এই পূর্ণ দশ দিন।' এ
কথাটি গুরুত্ব দেয়ার জন্য বলা হয়েছে। যেমন আরাবী ভাষায় বলা হয়ে থাকে,
'আমি স্বচক্ষে দেখেছি, নিজ কানে শুনেছি এবং নিজ হাতে লিখেছি।' কুরআন
মাজীদেও রয়েছেঃ
وَلَا طَبِرٍ يَطِيرُ بِجَنَاحَيْهِ
আর না কোন পাখী, যে তার দু' পাখার সাহায্যে উড়ে থাকে। (সূরা
আন'আম, ৬: ৩৮) অন্য স্থানে রয়েছেঃ