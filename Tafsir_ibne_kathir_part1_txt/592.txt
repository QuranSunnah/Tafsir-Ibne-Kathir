--- OCR Start ---
সূরা ২ : বাকারাহ
৫৯২
পারা ২
বিত্তবান নিজ সামর্থ্য অনুযায়ী ব্যয় করবে এবং যার জীবনোপকরণ সীমিত সে,
আল্লাহ যা তাকে দান করেছেন তা হতে ব্যয় করবে। আল্লাহ যাকে যে সামর্থ্য
দিয়েছেন তদপেক্ষা গুরুতর বোঝা তিনি তার উপর চাপিয়ে দেননা। আল্লাহ কষ্টের
পর দিবেন স্বস্তি। (সূরা তালাক, ৬৫ ঃ ৭) যাহ্হাক (রহঃ) বলেন, 'যখন কোন
ব্যক্তি তার স্ত্রীকে তালাক দিবে এবং তার সাথে তার শিশুও থাকবে তখন ঐ
শিশুকে দুগ্ধ দানের সময় পর্যন্ত শিশুর মায়ের থাকা খাওয়া এবং মান সম্মত
পরিধেয় বস্ত্রের খরচ বহন করা তার স্বামীর উপর ওয়াজিব। (তাবারী ৫/৩৯)
শিশুকে সংকটে নিপতিত না করা
অতঃপর ইরশাদ হচ্ছে, মা যেন তার শিশুকে দুগ্ধ পান করাতে অস্বীকার করে
শিশুর পিতাকে সংকটময় অবস্থায় নিক্ষেপ না করে, বরং শিশুকে যেন দুগ্ধ পান
করাতে থাকে। কেননা এটা তার জীবন-যাপনের উপায়ও বটে। অতঃপর যখন
শিশুর দুগ্ধের প্রয়োজন মিটে যাবে তখন তাকে তার পিতার নিকট ফিরিয়ে দিবে।
কিন্তু তখনও যেন পিতার ক্ষতি করার ইচ্ছা না থাকে। অনুরূপভাবে পিতাও যেন
বলপূর্বক শিশুকে তার মায়ের নিকট হতে ছিনিয়ে না নেয়। কেননা এতে তার
মায়ের কষ্ট হবে। উত্তরাধিকারীদেরও উচিত, তারা যেন শিশুর মায়ের খরচ কমিয়ে
না দেয় এবং তারা যেন তার প্রাপ্যের রক্ষণাবেক্ষণ করে এবং তার ক্ষতি না করে।
لَا تُضَارَّ وَالِدَةٌ بِوَلَدِهَا নিজ সন্তানের কারণে জননীকে ক্ষতিগ্রস্থ করা চলবেনা।
এর অর্থ হল শিশুর মাকে কষ্ট দেয়ার জন্য শিশুকে তার মায়ের কাছ থেকে নিয়ে
নেয়া। মুজাহিদ (রহঃ), কাতাদাহ (রহঃ), যাহ্হাক (রহঃ), যুহরী (রহঃ), সুদ্দী
(রহঃ), সাওরী (রহঃ), ইব্‌ন যায়িদ (রহঃ) এবং অন্যান্যরাও এ আয়াতের ইহাই
তাফসীর করেছেন। (তাবারী ৫/৪৯, ৫০) আবার এও বর্ণিত হয়েছেঃ
وَعَلَى الْوَارِثِ مِثْلُ ذُلِكَ শিশুর অভিভাবক (পিতা) যেন শিশুর মায়ের জন্যও ব্যয়
করে, যেমনভাবে সে পূর্বে ব্যয় করত এবং তার অধিকার থেকে বঞ্চিত না করে
অথবা কষ্ট না দেয়। এটাই অধিকাংশ তাফসীরকারকদের মতামত। এখানে উল্লেখ
করা যেতে পারে যে, ইন্ন জারীর (রহঃ) তার তাফসীরে এ বিষয়ে বিশদ
আলোচনা করেছেন। তাতে তিনি আরও উল্লেখ করেছেন যে, দুই বছর পার
হওয়ার পরেও শিশুকে তার মায়ের দুধ পান করানোর ফলে শিশুর শারীরিক কিংবা
মানসিক ক্ষতি হতে পারে। সুফিয়ান সাওরী (রহঃ) বর্ণনা করেছেন যে, আলকামাহ
(রহঃ) এক মহিলাকে তার শিশুকে দুই বছর বয়স হওয়ার পর আর বুকের দুধ পান
না করানোর জন্য বলেন। (তাবারী ৫/৩৬)
--- OCR End ---