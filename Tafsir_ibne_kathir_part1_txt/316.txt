--- OCR Start ---
সূরা ২ : বাকারাহ
৩১৬
আল্লাহ তাঁর আয়াতের পরিবর্তন করেন,
যদিও ইয়াহুদীরা তা অবিশ্বাস করে
ألَمْ تَعْلَمُ أَنَّ اللهَ عَلَى كُلِّ شَيْءٍ قَدِيرٌ : GER
পারা ১
পরিবর্তনকারী এবং সৃষ্টি ও হুকুমের অধিকারী একমাত্র আল্লাহ। তিনি যাকে
যেভাবে চান সেভাবেই গঠন করেন। তিনি যাকে চান ভাগ্যবান করেন এবং যাকে
চান হতভাগ্য করেন। যাকে চান সুস্থতা দান করেন এবং যাকে চান রোগাক্রান্ত
করেন। যাকে চান ক্ষমতা প্রদান করেন এবং যাকে চান দুর্ভাগা করেন। বান্দাদের
মধ্যে তিনি যে হুকুম জারী করতে চান তাই জারী করেন। যা চান হারাম করেন,
যা চান হালাল করেন, যা চান অনুমতি দেন এবং যা চান নিষেধ করেন। তিনি
ব্যাপক বিচারপতি। তিনি যা চান সেই আহকামই জারী করেন, তাঁর হুকুম কেহ
অগ্রাহ্য করতে পারেনা। তিনি যা চান তাই করেন। কেহই তাঁকে বাধা দান
করতে পারেনা। তিনি বান্দাদেরকে পরীক্ষা করেন এবং দেখেন যে, তারা নাবী ও
রাসূলদের কিরূপ অনুসারী হয়। তিনি কোন যৌক্তিকতার কারণে নির্দেশ দেন,
আর কোন যৌক্তিকতার কারণে ঐ হুকুমকেই সরিয়ে দেন। তখন পরীক্ষা হয়ে
যায়। ভাল লোকেরা তখনও আনুগত্যে প্রস্তুত ছিল এবং এখনও আছে। কিন্তু
যাদের অন্তর খারাপ তারা সমালোচনা শুরু করে দেয় এবং নাক মুখ ঘুরিয়ে
থাকে। অথচ সমস্ত সৃষ্টজীবের সৃষ্টিকর্তার সমস্ত কথাই মেনে নেয়া উচিত এবং
সর্বাবস্থায়ই রাসূলুল্লাহ সাল্লাল্লাহু 'আলাইহি ওয়া সাল্লামের অনুসরণ করা উচিত।
তিনি যা বলেন তা সত্য জেনে পালন করা এবং যা নিষেধ করেন তা থেকে বিরত
থাকা কর্তব্য।
এ আয়াতে আল্লাহ তা'আলা ইয়াহুদীদের মিথ্যা দাবী খন্ডন করে
মুসলিমদের সুখবর দিচ্ছেন যে, অভিশপ্ত ইয়াহুদীরা সত্যের উপর নেই। ভাল-
মন্দ উভয় বিষয় আল্লাহ তা'আলার অধীন, তারা দাবী করত যে, তাদের উপর
অবতীর্ণ কিতাবের বাণীর কোন পরিবর্তন হবেনা। ইহা ছিল তাদের মূর্খতা ও
অহমিকার কারণে।
ইমাম আবূ জাফর ইব্‌ন জারীর (রহঃ) বলেন যে, এ আয়াতের ভাবার্থ হচ্ছেঃ
হে মাহম্মাদ! তুমি কি জান যে, নভোমন্ডল ও ভূমন্ডলের একচ্ছত্র মালিক একমাত্র
আমি? তাদের ব্যাপারে যে কোন সিদ্ধান্ত নেয়ার মালিকও আমিই। আমি যা ইচ্ছা
তা বাতিল করি, পরিবর্তন করি অথবা সংশোধন করি; আমার আদেশের বিরুদ্ধে
হস্তক্ষেপ করার কেহ নেই।
--- OCR End ---