--- OCR Start ---
সূরা ২ : বাকারাহ
১৯৯
পারা ১
দিবেন। অতঃপর আমি সুপারিশ করব। আমার জন্য সীমা নির্ধারণ করে দেয়া
হবে। তাদেরকে আমি জান্নাতে প্রবেশ করিয়ে দিয়ে পুনরায় তাঁর নিকট ফিরে
আসব। আবার আমার রাব্বকে দেখে এ রকমই সাজদাহয় পড়ে যাব। পুনরায়
সুপারিশ করব। আমার জন্য সীমা নির্ধারিত হবে। তাদেরকেও জান্নাতে প্রবেশ
করিয়ে দিয়ে তৃতীয়বার আসব। আবার চতুর্থবার আসব। শেষ পর্যন্ত জাহান্নামে
শুধুমাত্র ওরাই থাকবে যাদেরকে কুরআন মাজীদ বন্দী রেখেছে এবং যাদের জন্য
জাহান্নামে চির অবস্থান ওয়াজিব হয়ে গেছে (অর্থাৎ মুশরিক ও কাফির)।' সহীহ
মুসলিম, সুনান নাসাঈ, সুনান ইব্‌ন মাজাহ ইত্যাদি গ্রন্থে শাফা'আতের এই
হাদীসটি বিদ্যমান রয়েছে। (ফাতহুল বারী ৮/১০, মুসলিম ১/১৮১, নাসাঈ
৬/২৮৪, ৩৬৪; ইব্‌ন মাজাহ ২/১৪৪২)
এখানে এই হাদীসটি আনার উদ্দেশ্য এই যে, এই হাদীসটিতে এ কথাটিও
আছে : লোকেরা আদমকে (আঃ) বলবে 'আল্লাহ আপনাকে সব জিনিসের নাম
শিখিয়েছেন।' অতঃপর ঐ জিনিষগুলি মালাইকার সামনে পেশ করেন এবং
তাদেরকে বলেন, 'তোমরা যদি তোমাদের এ কথায় সত্যবাদী হও যে, সমস্ত
মাখলুক অপেক্ষা তোমরাই বেশি জ্ঞানী বা এ কথাই সঠিক যে, যমীনে আল্লাহ
খলীফা বানাবেননা তাহলে এসব জিনিসের নাম বল। এটাও বর্ণিত আছে যে,
যদি তোমরা এ কথায় সত্যবাদী হও যে, 'বানী আদম বিবাদ বিসম্বাদ ও
রক্তারক্তি করবে' তাহলে এ গুলোর নাম বল। কিন্তু প্রথমটিই বেশি সঠিক মত।
যেন এতে এ ধমক রয়েছে যে, আচ্ছা! তোমরা যে বলছ 'যমীনে খলীফা হওয়ার
যোগ্য আমরাই, মানুষ নয়,' যদি তোমরা এতে সত্যবাদী হও তাহলে যেসব
জিনিষ তোমাদের সামনে বিদ্যমান রয়েছে সেগুলির নাম বলতো? আর যদি
তোমরা তা বলতে না পার তাহলে তোমাদের এটা বুঝে নেয়া উচিত যে, যা
তোমাদের সামনে বিদ্যমান রয়েছে সেগুলির নামইতো তোমরা বলতে পারলেনা,
তাহলে ভবিষ্যতে আগত জিনিষের জ্ঞান তোমাদের কিরূপে হতে পারে?
মালাইকা ইহা শোনা মাত্রই আল্লাহ তা'আলার পবিত্রতা ও শ্রেষ্ঠত্ব বর্ণনা
করতে এবং তাদের জ্ঞানের স্বল্পতা বর্ণনা করতে আরম্ভ করে বললেন যে, হে
আল্লাহ! আপনি আমাদেরকে যতটুকু শিখিয়েছেন, আমরা ততটুকুই জানি। সমস্ত
জিনিসকে পরিবেষ্টনকারী জ্ঞান তো একমাত্র আপনারই আছে। আপনিই সমুদয়
জিনিসের সংবাদ রাখেন। আপনার সমুদয় আদেশ-নিষেধ হিকমাতে পরিপূর্ণ।
যাকে কিছু শিখিয়ে দেন তাও হিকমাত এবং যাকে শিক্ষা হতে বঞ্চিত রাখেন তাও
হিকমাত। আপনি মহা প্রজ্ঞাময় ও ন্যায় বিচারক।
--- OCR End ---