সূরা ২ : বাকারাহ
৫১৩
পারা ২
হাজ্জের সময় তর্ক-বিতর্ক থেকে বিরত থাকতে হবে
এর পরে ইরশাদ হচ্ছে : وَلَا جِدَالَ فِي الْحَجِّ হাজ্জ কলহ নেই। অর্থাৎ
হাজ্জের সময় এবং হাজ্জের আরকান ইত্যাদির মধ্যে তোমরা কলহ করনা। আবুল
আলিয়া (রহঃ), 'আতা (রহঃ), মুজাহিদ (রহঃ), সাঈদ ইব্‌ন যুবাইর (রহঃ),
ইকরিমাহ (রহঃ), যাবির ইবন যায়িদ (রহঃ), 'আতা আল খুরাসানী (রহঃ),
মাকহুল (রহঃ), সুদ্দী (রহঃ), মুকাতিল ইন্ন হিব্বান (রহঃ), আমর ইব্‌ন দিনার
(রহঃ), যাহহাক (রহঃ), রাবী ইব্‌ন আনাস (রহঃ), ইবরাহীম নাখঈ (রহঃ),
'আতা ইব্‌ন ইয়াসার (রহঃ), হাসান (রহঃ), কাতাদাহ (রহঃ), যুহরী (রহঃ) প্রমুখ
হতে ভাবার্থ এটাও বর্ণনা করা হয়েছে যে, তোমরা হাজ্জের সফরে পরস্পর ঝগড়া
বিবাদ করনা, একে অপরকে রাগান্বিত করনা এবং কেহ কেহকে গালি দিওনা।
(ইব্‌ন আবী হাতিম ২/৫০৩-৫০৫)
তাফসীর মুসনাদ আবদ ইব্‌ন হামীদে একটি হাদীস রয়েছে, যাবির ইব্‌ন
আবদুল্লাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু আলাইহি ওয়া সাল্লাম
বলেছেন, 'যে ব্যক্তি এরূপ অবস্থায় হাজ্জ পূর্ণ করল যে, কোন মুসলিম তার হাতের
দ্বারা এবং মুখের দ্বারা কষ্ট পেলনা, তার পূর্বের সমস্ত পাপ ক্ষমা হয়ে গেল।
হাজ্জের সময় আল্লাহর যিক্র মশগুল থাকতে হবে
এবং হাজ্জের পাথেয় থাকতে হবে
অতঃপর আল্লাহ তা'আলা বলেন : وَمَا تَفْعَلُوا مِنْ خَيْرٍ يَعْلَمُهُ اللَّهُ তোমরা যে
কোন সৎ কাজ কর না কেন আল্লাহ তা অবগত আছেন। উপরে যেহেতু অন্যায় ও
অশ্লীল কাজ হতে বাধা দেয়া হয়েছে, কাজেই এখানে সাওয়াবের কাজের প্রতি
উৎসাহ প্রদান করা হয়েছে এবং বলা হয়েছে যে, তাদেরকে কিয়ামাতের দিন
প্রতিটি সৎ কাজের পূর্ণ প্রতিদান দেয়া হবে । আল্লাহ তা'আলা বলেনঃ
ON RICE HPCA ALGHA HILI تَزَوَّدُوا فَإِنَّ خَيْرَ الزَّادِ التَّقْوَى وَ
পাথেয় নিয়ে নাও। ইব্‌ন আব্বাস (রাঃ) বলেন যে, জনগণ পাথেয় ছাড়াই হাজ্জের
সফরে বেরিয়ে পড়ত। পরে তারা মানুষের কাছে চেয়ে বেড়াত। এ জন্যই এই
নিদের্শ দেয়া হয়েছে : 'আর তোমরা তোমাদের সাথে পাথেয় নিয়ে নাও।'
ইকরিমাহ (রহঃ) এবং উয়াইনাও (রহঃ) এ কথাই বলেন। সহীহ্ বুখারী, সুনান
নাসাঈ প্রভৃতিতেও এই বর্ণনাগুলি রয়েছে। একটি বর্ণনায় এও রয়েছে যে,