--- OCR Start ---
সূরা ২ : বাকারাহ
১৯০
পারা ১
তোমাদেরকে সৃষ্টি করা কঠিনতর, নাকি আকাশ সৃষ্টি? তিনিই এটা নির্মাণ
করেছেন। তিনি এটাকে সুউচ্চ ও সুবিন্যস্ত করেছেন। এবং তিনি ওর রাতকে
অন্ধকারাচ্ছন্ন করেছেন এবং ওর জ্যোতি বিনির্গত করেছেন। এবং পৃথিবীকে
এরপর বিস্তৃত করেছেন। তিনি ওটা হতে বহির্গত করেছেন ওর পানি ও তৃণ, আর
পর্বতকে তিনি দৃঢ়ভাবে প্রোথিত করেছেন; এ সবই তোমাদের ও তোমাদের
জন্তুগুলির ভোগের জন্য। (সূরা নাযি'আত, ৭৯ : ২৭-৩৩) এ আয়াতে আল্লাহ
বলেন যে, তিনি আকাশের পরে যমীন সৃষ্টি করেছেন।’
কেহ কেহ বলেছেন যে, পরবর্তী আয়াতটিতে আসমানের সৃষ্টির পরে যমীন
বিছিয়ে দেয়া ইত্যাদি বর্ণিত হয়েছে, সৃষ্টি করা নয়। তাহলে ঠিক আছে যে,
প্রথমে যমীন সৃষ্টি করেছেন, পরে আসমান। অতঃপর যমীনকে ঠিকভাবে
সাজিয়েছেন। এতে আয়াত দু'টি পরস্পর বিরোধী আর থাকলনা। এ দোষ হতে
মহান আল্লাহর কালাম সম্পূর্ণ মুক্ত।
আসমানের পূর্বে পৃথিবী সৃষ্টি করা হয়েছে
RACE GICE THE هُوَ الَّذِي خَلَقَ لَكُمْ مَّا فِي الْأَرْضِ جَمِيعًا
তিনি তোমাদের জন্য সৃষ্টি করেছেন - এ আয়াতের ব্যাখ্যায় মুজাহিদ (রহঃ) বলেন
যে, আকাশ সৃষ্টির পূর্বে আল্লাহ তা'আলা পৃথিবী সৃষ্টি করেন। ওর থেকে ধূম্রের
সৃষ্টি। ইবন মাসউদ (রাঃ), ইব্‌ন আব্বাস (রাঃ) এবং আরও কয়েকজন সাহাবী
(রাঃ) হতে বর্ণিত আছে যে, আল্লাহ তা'আলার আরশ পানির উপরে ছিল। এর
পূর্বে তিনি কোন কিছু সৃষ্টি করেননি। অতঃপর যখন তিনি অন্যান্য জিনিস সৃষ্টি
করার ইচ্ছা করেন তখন তিনি পানি হতে ধূম্র বের করেন এবং সেই ধূম্র উপরে
উঠে যায়। তা হতে তিনি আকাশ সৃষ্টি করেন। তারপর পানি শুকিয়ে যায় এবং
ওকে তিনি যমীনে পরিণত করেন। এবং পরে পৃথক পৃথকভাবে সাতটি যমীন সৃষ্টি
করেন। যমীন কাঁপতে থাকলে আল্লাহ তার উপর পাহাড় স্থাপন করেন, তখন তা
থেমে যায়। আল্লাহ তা'আলার এ কথার অর্থ এটাই : 'আমি ভূ-পৃষ্ঠে পর্বতমালা
স্থাপন করেছি, যেন তা তাদেরকে নিয়ে টলমল করতে না পারে। পাহাড়, যমীনে
উৎপাদিত শস্য এবং যমীনের প্রত্যেকটি জিনিস মঙ্গল ও বুধ এই দু'দিনে সৃষ্টি
করেন। এরই বর্ণনা পূর্বে বর্ণিত আয়াতটিতে রয়েছে। অন্যত্র বর্ণিত হয়েছেঃ
ثُمَّ اسْتَوَى إِلَى السَّمَاءِ وَهِيَ دُخَانٌ
অতঃপর তিনি আকাশের দিকে মনোনিবেশ করেন যা ছিল ধূম্রপুঞ্জ বিশেষ।
(সূরা হা-মীম সাজদাহ, ৪১ : ১১) এরপর বলা হয়েছেঃ
--- OCR End ---