সূরা ২ : বাকারাহ
৫৪৩
পারা ২
দেহের গোশ্ আঁচড়ানো হত, তথাপি তারা আল্লাহর দীন পরিত্যাগ করতনা।
আল্লাহর শপথ! আমার এই দীনকে আল্লাহ এমন পরিপূর্ণ করবেন যে, একজন
অশ্বারোহী 'সানআ' হতে 'হাযারা মাওত' পর্যন্ত নির্ভয়ে ভ্রমণ করবে এবং একমাত্র
আল্লাহর ভয় ছাড়া তার আর কোন ভয় থাকবেনা। তবে অন্তরে এই ধারণা হওয়া
অন্য কথা যে, হয়ত তার বকরীর উপরে বাঘ এসে পড়বে। কিন্তু আফসোস!
তোমরা তাড়াহুড়া করছ। (ফাতহুল বারী ৬/৭১৬) কুরআন মাজীদে ঠিক এই
ভাবটিই অন্য জায়গায় নিম্নলিখিতভাবে বর্ণিত হয়েছে :
$$الم. أَحَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لَا يُفْتَنُونَ. وَلَقَدْ$$
$$فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَلَيَعْلَمَنَّ الْكَذِبِينَ$$
আলিফ লাম মীম, মানুষ কি মনে করে যে, 'আমরা ঈমান এনেছি' এ কথা
বললেই তাদেরকে পরীক্ষা না করে অব্যাহতি দেয়া হবে? আমি তো তাদের
পূর্ববর্তীদেরকেও পরীক্ষা করেছিলাম; আল্লাহ অবশ্যই প্রকাশ করে দিবেন কারা
সত্যবাদী ও কারা মিথ্যাবাদী। (সূরা আনকাবূত, ২৯ : ১-৩) পরিখার যুদ্ধে'
সাহাবীগণেরও পরীক্ষা নেয়া হয়েছিল। যেমন, স্বয়ং পবিত্র কুরআনেই এর চিত্র
তুলে ধরা হয়েছেঃ
$$اِذْ جَاءُوكُمْ مِنْ فَوْقِكُمْ وَ مِنْ اَسْفَلَ مِنْكُمْ وَ إِذْ زَاغَتِ الْأَبْصَارُ وَ$$
$$بَلَغَتِ الْقُلُوبُ الْحَنَاجِرَ وَ تَظُنُّونَ بِاللَّهِ الظُّنُوْنَا. هُنَالِكَ ابْتُلِيَ$$
$$الْمُؤْمِنُونَ وَزُلْزِلُوا زِلْزَالًا شَدِيدًا. وَإِذْ يَقُوْلُ الْمُنْفِقُوْنَ وَ الَّذِينَ فِي$$
$$قُلُوبِهِمْ مَّرَضٌ مَّا وَعَدَنَا اللَّهُ وَرَسُولُهُ إِلَّا غُرُورًا$$
যখন তারা তোমাদের বিরুদ্ধে সমাগত হয়েছিল উচ্চ অঞ্চল ও নিম্ন অঞ্চল
হতে, তোমাদের চক্ষু বিস্ফোরিত হয়েছিল; তোমাদের প্রাণ হয়ে পড়েছিল
কণ্ঠাগত এবং তোমরা আল্লাহ সম্বন্ধে নানাবিধ ধারণা পোষণ করছিলে। তখন
মু'মিনরা পরীক্ষিত হয়েছিল এবং তারা ভীষনভাবে প্রকম্পিত হয়েছিল এবং
মুনাফিকরাও, যাদের অন্তরে ছিল ব্যাধি, তারা বলছিল : আল্লাহ এবং তাঁর
রাসূল আমাদেরকে যে প্রতিশ্রুতি দিয়েছিলেন তা প্রতারণা ছাড়া কিছুই নয়।
(সূরা আহযাব, ৩৩ : ১০-১২)