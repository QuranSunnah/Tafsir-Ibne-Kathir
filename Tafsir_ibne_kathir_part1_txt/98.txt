সূরা ১ : ফাতিহা
৯৮
পারা ১
সূরা ফাতিহা আল্লাহর প্রশংসা শিক্ষা দেয়
আল্লাহ তা'আলা স্বীয় উত্তম গুণাবলীর জন্য নিজের প্রশংসা নিজেই
করেছিলেন এবং বান্দাদেরকে ঐ শব্দগুলি দিয়েই তাঁর প্রশংসা করার নির্দেশ
দিয়েছিলেন। এজন্যই যে ব্যক্তি এ সূরাটি জানা সত্ত্বেও সালাতে তা পাঠ করেনা
তার সালাত হয়না। যেমন সহীহ বুখারী ও মুসলিমের হাদীসে উবাদাহ ইব্‌ন
সাবিত (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেনঃ
'ঐ ব্যক্তির সালাতকে সালাত বলা যায়না যে সালাতের মধ্যে সূরা ফাতিহা
পাঠ করেনা।' (ফাতহুল বারী ২/২৭৬, মুসলিম ১/২৯৫) সহীহ মুসলিমে আবূ
হুরাইরাহ (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন
যে, আল্লাহ বলেছেন: আমি সালাতকে আমার মধ্যে ও আমার বান্দার মধ্যে
অর্ধেক অর্ধেক ভাগ করে নিয়েছি। অর্ধেক অংশ আমার ও বাকী অর্ধেক অংশ
আমার বান্দার। বান্দা যা চাবে তাকে তাই দেয়া হবে।
বান্দা যখন اَلْحَمْدُ لِلَّهِ رَبِّ الْعُلَمِينَ বলে, তখন আল্লাহ বলেন : “আমার
বান্দা আমার প্রশংসা করল।' বান্দা যখন বলে الرَّحْمَنِ الرَّحِيمِ তখন তিনি
বলেন : 'আমার বান্দা আমার গুণগান করল।' যখন সে বলে مَلِكِ يَوْمِ الدِّينِ
তখন তিনি বলেন : 'আমার বান্দা আমার শ্রেষ্ঠত্ব বর্ণনা করল।' সে যখন বলে
إِيَّاكَ نَعْبُدُ وَإِيَّاكَ نَسْتَعِينُ তখন আল্লাহ তা'আলা বলেন : “এটা আমার এবং
আমার বান্দার মধ্যেকার কথা এবং আমার বান্দার জন্য তাই রয়েছে যা সে
চাবে।' অতঃপর বান্দা যখন পাঠ করে -
اهْدِنَا الصِّرَاطَ الْمُسْتَقِيمَ صِرَاطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ
عَلَيْهِمْ وَلَا الضَّالِّينَ
তখন আল্লাহ তা'আলা বলেন: 'এ সবই তো আমার বান্দার জন্য এবং আমার
বান্দা যা চাবে তার জন্য তাই রয়েছে।' (মুসলিম ১/২৯৭)
তাওহীদ আল উলুহিয়া
ইব্‌ন আব্বাস (রাঃ) বলেছেন যে, إِيَّاكَ نَعْبُدُ এর অর্থ হচ্ছেঃ ‘হে আমার
রাব্ব! আমরা বিশেষভাবে একাত্মবাদে বিশ্বাসী, আমরা ভয় করি এবং মহান