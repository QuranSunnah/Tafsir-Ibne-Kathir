সূরা ২ : বাকারাহ
৩৪৭
পারা ১
আর যদি তারা তাওরাত ও ইন্‌জীলের এবং যে কিতাব (অর্থাৎ কুরআন)
তাদের রবের পক্ষ হতে তাদের প্রতি অবতীর্ণ হয়েছে, ওর থেকে যথারীতি
‘আমলকারী হত তাহলে তারা উপর (অর্থাৎ আকাশ) হতে এবং নিম্ন (অর্থাৎ
যমীন) হতে প্রাচুর্যের সাথে আহার পেত। (সূরা মায়িদাহ, ৫ : ৬৬) আল্লাহ
রাব্বুল আলামীন অন্যত্র বলেন :
قُلْ يَأَهْلَ الْكِتٰبِ لَسْتُمْ عَلَى شَيْءٍ حَتَّى تُقِيمُوا التَّوْرَنَةَ وَالْإِنْجِيلَ وَ
مَا أُنْزِلَ إِلَيْكُمْ مِّنْ رَّبِّكُمْ
তুমি বলে দাও : হে আহলে কিতাব! তোমরা কোনো পথেই প্রতিষ্ঠিত নও
যে পর্যন্ত না তাওরাত, ইঞ্জীল এবং যে কিতাব (অর্থাৎ কুরআন) তোমাদের নিকট
তোমাদের রবের পক্ষ থেকে পাঠানো হয়েছে তার উপর আমল কর। (সূরা
মায়িদাহ, ৫ : ৬৮) অর্থাৎ তোমাদের অবশ্য কর্তব্য এই যে, তোমরা তাওরাত,
ইঞ্জীল ও কুরআনুল হাকীমের উপর দৃঢ়ভাবে প্রতিষ্ঠিত থাকবে, ওগুলির মধ্যে যা
কিছু রয়েছে সবগুলিকেই সত্য বলে বিশ্বাস করবে। কেননা রাসূলুল্লাহ সাল্লাল্লাহু
'আলাইহি ওয়া সাল্লামের গুণাবলীর বর্ণনা, তাঁর অনুসরণের নির্দেশ এবং তাঁকে
সর্বতোভাবে সাহায্য করার বর্ণনা ইত্যাদি সব কিছুই ঐ সব কিতাবে বিদ্যমান
রয়েছে। এক জায়গায় আল্লাহ সুবহানাহু ওয়া তা'আলা বলেন :
الَّذِيْنَ يَتَّبِعُوْنَ الرَّسُولَ النَّبِيَّ الْأُمِّنَ الَّذِي يَجِدُونَهُ مَكْتُوبًا
عِنْدَهُمْ فِي التَّوْرَةِ وَالْإِنْجِيلِ
যারা সেই নিরক্ষর রাসূলের অনুসরণ করে চলে, যার কথা তারা তাদের নিকট
রক্ষিত তাওরাত ও ইঞ্জীল কিতাবে লিখিত পায়। (সূরা আ'রাফ, ৭ : ১৫৭) আর
এক স্থানে তিনি বলেনঃ
قُلْ أَمِنُوا بِهِ أَوْ لَا تُؤْمِنُوا إِنَّ الَّذِيْنَ اُوْتُوا الْعِلْمَ مِنْ قَبْلِهِ إِذَا
يُتْلَى عَلَيْهِمْ يَخِرُّونَ لِلْأَذْقَانِ سُجَّدًا . وَ يَقُولُونَ سُبْحَنَ رَبِّنَا إِنْ كَانَ
وَعْدُ رَبِّنَا لَمَفْعُولًا
তোমরা বিশ্বাস কর অথবা না কর, যাদেরকে এর পূর্বে জ্ঞান দান করা হয়েছে
তাদের সামনে যখন আবৃত্তি করা হয়, তারা বিনয়ের সাথে কাঁদতে কাঁদতে