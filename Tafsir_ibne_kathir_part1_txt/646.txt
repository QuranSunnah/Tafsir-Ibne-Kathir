--- OCR Start ---
সূরা ২ : বাকারাহ
৬৪৬
উযায়েরের (আঃ) ঘটনা
সাপারা ৩
উপরে ইবরাহীমের (আঃ) তর্কের যে ঘটনা বর্ণিত হয়েছে ওটার সাথে এর
সংযোগ রয়েছে। ইব্‌ন আবী হাতিম (রহঃ) বলেন, আলী ইব্‌ন আবূ তালিব (রাঃ)
বলেন যে, আয়াতে (২ : ২৫৯) বর্ণিত ব্যক্তি হলেন উযায়ের (আঃ)। ইন্ন
জারীরও (রহঃ) অনুরূপ বর্ণনা করেছেন। ইব্‌ন জারীর (রহঃ) এবং ইব্‌ন হাতিম
(রহঃ) এ বিষয়ে ইব্‌ন আব্বাস (রাঃ), হাসান বাসরী (রহঃ), কাতাদাহ (রহঃ),
সুদ্দী (রহঃ) এবং সুলাইমান ইব্‌ন বুরাইদাহর (রহঃ) বরাতে তাফসীর করেছেন।
(তাবারী ৫/৪৩৯, ইব্‌ন আবী হাতিম ৩/১০০৯) মুজাহিদ ইব্‌ন যাবর (রহঃ)
বলেন যে, এই আয়াত হল রাজা বাখতে নাসর কর্তৃক যেরুজালেমের একটি গ্রাম
সম্পূর্ণরূপে ধ্বংস এবং জনগণকে হত্যার করার পর ওখানকার বানী ইসরাঈলের
এক মহান লোক সম্পর্কিত।
রাজা বখতে নাসর যখন ঐ জনবসতি ধ্বংস করে এবং জনগণকে তরবারির
নীচে নিক্ষেপ করে তখন ঐ জনবসতি একেবারে শশ্মানে পরিণত হয়। এরপর
ঐ মহান ব্যক্তি সেখান দিয়ে গমন করেন। যখন তিনি দেখেন যে, জনপদটি
একেবারে শশ্মান হয়ে গেছে, সেখানে না আছে কোন বাড়ীঘর, আর না আছে
কোন মানুষ! সেখানে অবস্থানরত অবস্থায় তিনি চিন্তা করেন যে, এমন
জাঁকজমকপূর্ণ শহর যেভাবে ধ্বংস হয়েছে এটা কি আর কোন দিন
জনবসতিপূর্ণ হতে পারে! অতঃপর আল্লাহ তা'আলা স্বয়ং তাকেই মৃত্যু দান
করেন। ইনি তো ঐ অবস্থায়ই থাকেন। আর এদিকে সত্তর বছর পর বাইতুল
মুকাদ্দাস পুনরায় জনবসতিপূর্ণ হয়। পলাতক বানী ইসরাঈল আবার ফিরে
আসে এবং নিমেষের মধ্যে শহর ভরপুর হয়ে যায়। পূর্বের সেই শোভা ও
জাঁকজমক পুনরায় পরিলক্ষিত হয়। এবারে একশ' বছর পূর্ণ হওয়ার পর
আল্লাহ তাকে পুনর্জীবিত করেন এবং সর্বপ্রথম চক্ষুর মধ্যে আত্মা প্রবেশ করান
যেন তিনি নিজের পুনর্জীবন স্বচক্ষে দর্শন করতে পারেন। অতঃপর যখন ফুঁ
দিয়ে সারা দেহে আত্মা প্রবেশ করানো হয় তখন আল্লাহ তা'আলা
মালাক/ফেরেশতার মাধ্যমে তাকে জিজ্ঞেস করেন ঃ
$$
كُمْ لَبِثْتُ قَالَ لَبِثْتُ يَوْمًا أَوْ بَعْضَ يَوْمٍ
$$
'তুমি কত দিন ধরে মরেছিলে?'
উত্তরে তিনি বলেন: 'এখনও তো একদিন পূরাই হয়নি।' এটা বলার কারণ ছিল
এই যে, সকাল বেলা তার আত্মা বের হয়েছিল এবং একশ' বছর পর যখন তিনি
জীবিত হন তখন ছিল সন্ধ্যা। সুতরাং তিনি মনে করেন যে, ঐ দিনই রয়েছে।
আল্লাহ তা'আলা তাঁকে বলেনঃ
--- OCR End ---