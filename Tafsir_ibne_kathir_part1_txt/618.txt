--- OCR Start ---
সূরা ২ : বাকারাহ
৬১৮
সামাদ পারা ২
ঐ ইয়াহুদীদের বর্ণনা যারা তাদের জন্য
একজন বাদশাহ নিযুক্ত করার আবেদন জানিয়েছিল
মুজাহিদ (রহঃ) বলেন যে, ২৪৬ নং আয়াতে যে বাদশাহর কথা বলা হয়েছে
তিনি হচ্ছেন নাবী শামভিল। (তাবারী ৫/২৯৩)
ওয়াহাব ইব্‌ন মুনাব্বিহ (রহঃ) বলেন, মূসার (আঃ) পরে কিছুদিন পর্যন্ত বানী
ইসরাঈল সত্যের উপরেই ছিল। অতঃপর তারা শির্ক ও বিদ'আতের মধ্যে
পতিত হয়। তথাপি তাদের মধ্যে ক্রমাগত নাবী পাঠানো হয়। কিন্তু যখন তাদের
অন্যায় কার্যকলাপ সীমা ছাড়িয়ে যায় তখন আল্লাহ তা'আলা তাদের শত্রুদেরকে
তাদের উপর জয়যুক্ত করেন। সুতরাং তাদের শত্রুরা তাদের বহু লোককে হত্যা
করল, বহু বন্দী করল এবং তাদের বহু শহর দখল করে নিল। পূর্বে তাদের
নিকট তাওরাত ও শান্তিতে পরিপূর্ণ তাবূত (সিন্দুক) বিদ্যমান ছিল যা মূসা (আঃ)
হতে উত্তরাধিকার সূত্রে চলে আসছিল। এর ফলে তারা যুদ্ধে জয়লাভ করত।
কিন্তু তাদের দুষ্টামি ও জঘন্য পাপের কারণে মহান আল্লাহর এই নি'আমাত
তাদের হাত হতে ছিনিয়ে নেয়া হয় এবং তাদের বংশের মধ্যে নাবুওয়াতও শেষ
হয়ে যায়। 'লাভী' নামক ব্যক্তির বংশধরের মধ্যে পর্যায়ক্রমে নাবুওয়াত চলে
আসছিল, তারা সবাই বিভিন্ন যুদ্ধে মারা যায়। তাদের মধ্যে শুধুমাত্র এক গর্ভবতী
স্ত্রী লোক বেঁচে ছিল। তার স্বামীও নিহত হয়েছিল। এখন বানী ইসরাঈলের দৃষ্টি
ঐ স্ত্রী লোকটির উপর ছিল। তাদের আশা ছিল যে, আল্লাহ তাকে পুত্রসন্তান দান
করবেন এবং তিনি নাবী হবেন। দিন-রাত ঐ স্ত্রী লোকটিরও এই প্রার্থনাই ছিল।
আল্লাহ তা'আলা তার প্রার্থনা কবুল করেন এবং তাকে একটি পুত্রসন্তান দান
করেন। ছেলেটির নাম শামভিল বা শামউন রাখা হয়। এর শাব্দিক অর্থ হচ্ছে
'আল্লাহ আমার প্রার্থনা কবুল করেছেন।'
নাবুওয়াতের বয়স হলে তাঁকে নাবুওয়াত দেয়া হয়। যখন তিনি
নাবুওয়াতের দা'ওয়াত দেন তখন তাঁর সম্প্রদায় তাঁর নিকট প্রার্থনা জানায় যে,
তাদের উপর যেন একজন বাদশাহ্ নিযুক্ত করা হয় তাহলে তারা তাঁর নেতৃত্বে
জিহাদ করবে। বাদশাহ তো প্রকাশিত হয়েই পড়েছিলেন। কিন্তু উক্ত নাবী
(আঃ) তাঁর সন্দেহের কথা তাদের নিকট বর্ণনা করেন যে, তাদের প্রতি জিহাদ
ফার্য করা হলে তারা জিহাদ হতে মুখ ফিরিয়ে নিবে না তো? তারা উত্তরে বলে
যে, তাদের সাম্রাজ্য ছিনিয়ে নেয়া হয়েছে এবং তাদের সন্তানদেরকে বন্দী করা
হয়েছে তথাপি তারা কি এতই কাপুরুষ যে মৃত্যুর ভয়ে তারা জিহাদ হতে মুখ
ফিরিয়ে নিবে? তখন জিহাদ ফার্য করে দেয়া হল এবং তাদেরকে বাদশাহর
--- OCR End ---