--- OCR Start ---
সূরা ২ : বাকারাহ
فَإِنِ انْتَهَوْا فَإِنَّ اللَّهَ غَفُورٌ رَّحِيمٌ
৪৯১
পারা ২
হতে বিরত থাকে এবং ইসলামের প্রতি আকৃষ্ট হয় তাহলে আল্লাহ তা'আলা
তাদের পাপ ক্ষমা করে দিবেন। যদিও তারা মুসলিমদেরকে 'হারাম' এলাকায়
হত্যা করেছে তবুও আল্লাহ তা'আলা এত বড় পাপকেও ক্ষমা করে দিবেন,
যেহেতু তিনি অত্যন্ত ক্ষমাশীল ও দয়ালু।
ফিতনা শেষ না হওয়া পর্যন্ত যুদ্ধ চালিয়ে যেতে হবে
এর পরে নির্দেশ হচ্ছে, ঐ মুশরিকদের সাথে জিহাদ চালু রাখতে যাতে
শিরকের অশান্তি দূর হয় এবং আল্লাহ তা'আলার দীন জয়যুক্ত হয়ে উচ্চ মর্যাদায়
সমাসীন হয় এবং সমস্ত ধর্মের উপর কর্তৃত্ব লাভ করে। ইব্‌ন আব্বাস (রাঃ),
আবুল আলীয়া (রহঃ), মুজাহিদ (রহঃ), হাসান বাসরী (রহঃ), কাতাদাহ (রহঃ),
রাবী ইব্‌ন আনাস (রহঃ), মুকাতিল ইব্‌ন হিব্বান (রহঃ), সুদ্দী (রহঃ) এবং
যায়িদ ইব্‌ন আসলাম (রহঃ) এ মত পোষণ করতেন যে, 'ফিতনাহ দূর না হওয়া
পর্যন্ত তোমরা যুদ্ধ কর' এর অর্থ হল শির্ক। (ইব্‌ন আবী হাতিম ১/৪১৫-৪১৬)
আবূ মূসা আশ'আরী (রাঃ) হতে বর্ণিত, রাসূলুল্লাহ সাল্লাল্লাহু আলাইহি ওয়া
সাল্লামকে জিজ্ঞেস করা হয় : এক ব্যক্তি বীরত্ব দেখানোর জন্য যুদ্ধ করে, এক
ব্যক্তি গোত্রীয় মর্যাদা রক্ষার জন্য ও জিদের বশবর্তী হয়ে যুদ্ধ করে এবং এক
ব্যক্তি শুধু মানুষকে দেখানোর জন্য জিহাদ করে, এদের মধ্যে আল্লাহর পথে
জিহাদকারী কে? তখন রাসূলুল্লাহ সাল্লাল্লাহু আলাইহি ওয়া সাল্লাম বললেনঃ
'আল্লাহ তা'আলার পথে জিহাদকারী শুধু ঐ ব্যক্তি যে, এ জন্যই যুদ্ধ করে যেন
আল্লাহর কথা সুউচ্চ হয়।' (ফাতহুল বারী ১৩/৪৫০, মুসলিম ৩/১৫১৩) অন্য
একটি হাদীসে রয়েছে, রাসূলুল্লাহ সাল্লাল্লাহু আলাইহি ওয়া সাল্লাম বলেছেনঃ
'আমি আদিষ্ট হয়েছি যে, আমি যেন মানুষের সাথে যুদ্ধ করতে থাকি যে পর্যন্ত
না তারা 'লা ইলাহা ইল্লাল্লাহ' বলে। (ফাতহুল বারী ১/৫৯২, মুসলিম ১/৫৩)
যখন তারা এটি বলবে তখন তারা ইসলামের হক ছাড়া তাদের রক্ত ও সম্পদ
আমা হতে বাঁচিয়ে নিবে এবং তাদের (ভিতরের) হিসাব আল্লাহর দায়িত্বে
রয়েছে।' এর পরে আল্লাহ তা'আলা বলেন : 'যদি এই কাফিরেরা শির্ক ও কুফর
হতে এবং তোমাদেরকে হত্যা করা হতে বিরত থাকে তাহলে তোমরা তাদের
থেকে বিরত থাক। এরপর যে যুদ্ধ করবে সে অত্যাচারী হবে এবং
অত্যাচারীদেরকে অত্যাচারের প্রতিদান দেয়া অবশ্য কর্তব্য। মুজাহিদ (রহঃ)
বলেন, 'যে যুদ্ধ করে শুধু তার সাথেই যুদ্ধ করতে হবে' এই উক্তির ভাবার্থ
--- OCR End ---