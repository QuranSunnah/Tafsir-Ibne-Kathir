সূরা ২ : বাকারাহ
৩৯৪
পারা ১
বিশ্বপ্রভু স্বীয় নাবী সাল্লাল্লাহু আলাইহি ওয়া সাল্লামকে মুশরিকদের ঝগড়া
বিদুরিত করতে নির্দেশ দিচ্ছেন। আল্লাহ তা'আলা তাঁর নাবীকে বলছেন : ‘হে
নাবী! তুমি মুশরিকদেরকে বল : 'হে মুশরিকের দল! তোমরা আমাদের সাথে
আল্লাহ তা'আলার একাত্মবাদ, অকৃত্রিমতা, আনুগত্য ইত্যাদির ব্যাপারে বিবাদ
করছ কেন? তিনি তো শুধু আমাদের প্রভু নন, বরং তোমাদেরও প্রভু। তিনি তো
আমাদের ও তোমাদের উপর পূর্ণ ক্ষমতাবান এবং তিনি আমাদের সবারই
ব্যবস্থাপক। আমাদের কাজের প্রতিদান আমাদেরকে দেয়া হবে। আমরা
তোমাদের প্রতি এবং তোমাদের শিকের প্রতি অসন্তুষ্ট।' কুরআন মাজীদের অন্য
জায়গায় রয়েছেঃ
وَإِنْ كَذَّبُوكَ فَقُلْ إِنْ عَمَلِي وَلَكُمْ عَمَلُكُمْ أَنْتُمْ بَرِيتُونَ مِمَّا أَعْمَلُ وَ
أَنَا بَرِيءٌ مِّمَّا تَعْمَلُونَ
আর (এতদসত্ত্বেও) যদি তারা তোমাকে মিথ্যা সাব্যস্ত করতে থাকে তাহলে
তুমি বলে দাও : আমার কর্মফল আমি পাব, আর তোমাদের কর্মফল তোমরা
পাবে। তোমরা তো আমার কৃতকর্মের জন্য দায়ী নও, আর আমিও তোমাদের
কর্মের জন্য দায়ী নই। (সূরা ইউনুস, ১০ : ৪১) অন্য জায়গায় রয়েছেঃ
فَإِنْ حَاجُّوكَ فَقُلْ أَسْلَمْتُ وَجْهِيَ لِلَّهِ وَ مَنِ اتَّبَعَنِ
অনন্তর যদি তারা তোমার সাথে কলহ করে তাহলে তুমি বল : আমি ও
আমার অনুসারীগণ আল্লাহর উদ্দেশে আত্মসমর্পণ করেছি। (সূরা আলে ইমরান,
৩ঃ ২০) ইবরাহীমও (আঃ) তাঁর গোত্রের লোককে এ কথাই বলেছিলেনঃ
وَ حَاجَهُ قَوْمُهُ قَالَ أَتُحَاجُّونَ فِي اللَّهِ
আর তার জাতির লোকেরা তার সাথে ঝগড়া করতে থাকলে সে তাদেরকে
বলল : তোমরা কি আল্লাহর ব্যাপারে আমার সাথে ঝগড়া করছ? (সূরা
আন'আম, ৬:৮০) অন্য জায়গায় রয়েছে:
أَلَمْ تَرَ إِلَى الَّذِي حَاجَ إِبْرَاهِمَ فِي رَبِّهِ
তুমি কি তার প্রতি লক্ষ্য করনি যে ইবরাহীমের সাথে তার রাব্ব সম্বন্ধে বিতর্ক
করেছিল? (সূরা বাকারাহ, ২ : ২৫৮) সুতরাং এখানে ঐ বিবাদীদেরকে বলা
হচ্ছে: 'আমাদের কাজ আমাদের জন্য এবং তোমাদের কাজ তোমাদের জন্য।
আমরা তোমাদের প্রতি অসন্তুষ্ট হয়ে তোমাদের হতে পৃথক হয়ে গেলাম। আমরা