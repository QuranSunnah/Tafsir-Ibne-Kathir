--- OCR Start ---
সূরা ২ : বাকারাহ
৪০২
পারা ২
'কিয়ামাতের দিন কোন নাবী আসবেন তাঁর সাথে তাঁর উম্মাতের শুধুমাত্র দু'টি
লোকই থাকবে কিংবা তার চেয়ে বেশী। তাঁর উম্মাতকে আহ্বান করা হবে এবং
জিজ্ঞেস করা হবে: 'এই নাবী কি তোমাদের নিকট ধর্ম প্রচার করেছিলেন?' তারা
অস্বীকার করবে। নাবীকে তখন জিজ্ঞেস করা হবে : তুমি ধর্ম প্রচার করেছিলে
কি? তিনি বলবেন, 'হ্যাঁ'। তাঁকে বলা হবে : 'তোমার সাক্ষী কে আছে?' তিনি
বলবেন, 'মুহাম্মাদ সাল্লাল্লাহু আলাইহি ওয়া সাল্লাম ও তাঁর উম্মাত।' অতঃপর
মুহাম্মাদ সাল্লাল্লাহু আলাইহি ওয়া সাল্লাম ও তাঁর উম্মাতকে ডাকা হবে।
তাদেরকে এই প্রশ্নই করা হবে যে, এই নাবী প্রচার কাজ চালিয়ে ছিলেন কি?
তারা বলবেন, 'হ্যাঁ'। তখন তাদেরকে বলা হবে : 'তোমরা কি করে জানলে?'
তারা উত্তর দিবে : আমাদের নিকট নাবী আগমন করেছিলেন এবং তিনিই
আমাদেরকে জানিয়েছিলেন যে, নাবীগণ তাঁদের উম্মাতের নিকট প্রচার কাজ
চালিয়েছিলেন। এটাই হচ্ছে আল্লাহ তা'আলার وَكَذَلِكَ جَعَلْتُكُمْ أُمَّةً وَسَطًا
কথার ভাবার্থ।' (আহমাদ ৩/৫৮)
'মুসনাদ আহমাদ' হাদীস গ্রন্থে রয়েছে, আবুল আসওয়াদ (রহঃ) বলেনঃ
'আমি একবার মাদীনায় আগমন করি। এখানে রোগ ছড়িয়ে পড়ে। বহু লোক
মারা যেতে থাকে। আমি উমার ইব্‌ন খাত্তাবের (রাঃ) পাশে বসেছিলাম। এমন
সময় একটি জানাযা যেতে থাকে। জনগণ মৃত ব্যক্তির প্রশংসা করতে আরম্ভ
করে। উমার (রাঃ) বলেন: 'তার জন্য ওয়াজিব হয়ে গেল।' ইতোমধ্যে আর
একটি জানাযা বের হয়। লোকেরা তার দুর্নাম করতে শুরু করে।' উমার (রাঃ)
বলেন : 'তার জন্য ওয়াজিব হয়ে গেল'। আমি বলি : হে আমিরুল মু'মিনীন! কি
ওয়াজিব হয়ে গেল?' তিনি বলেন : 'আমি ঐ কথাই বললাম যা রাসূলুল্লাহ
সাল্লাল্লাহু আলাইহি ওয়া সাল্লাম বলেছেন। তিনি বলেছেনঃ
'চারজন লোক যে মুসলিমের ভাল কাজের সাক্ষ্য প্রদান করবে, আল্লাহ
তা'আলা তাকে জান্নাতে প্রবেশ করাবেন।' আমরা বলি : যদি তিন ব্যক্তি সাক্ষ্য
দেয়? তিনি বললেন: 'তিন জন হলেও।' আমরা বললামঃ যদি দুই জনে সাক্ষ্য
দেয়?' তিনি বললেন : 'দুই জন হলেও।' অতঃপর আমরা আর একজনের
ব্যাপারে প্রশ্ন করিনি। (আহমাদ ১/২১ ফাতহুল বারী ৩/২৭১, তিরমিযী ৪/১৬৬,
নাসাঈ ৪/৫১)
কিবলা পরিবর্তনে গভীর বিচক্ষণতা
অতঃপর আল্লাহ তা'আলা বলেন : 'প্রথম কিবলাহ শুধুমাত্র পরীক্ষামূলক
ছিল। অর্থাৎ প্রথমে বাইতুল মুকাদ্দাসকে কিবলাহ নির্ধারিত করে পরে কা'বা
--- OCR End ---