--- OCR Start ---
সূরা ২ : বাকারাহ
২৭০
সামঙ্গাচঃ পারা ১
ইন্ন আব্বাস (রাঃ) হতে বর্ণিত আছে যে, اَمَنِىَ-এর অর্থ হচ্ছে মিথ্যা আশা
ও মন ভুলানো কথা। (তাবারী ২/২৬১)
তারা শুধু ধারণার উপরই রয়েছে, অর্থাৎ তারা প্রকৃত ব্যাপার অবগত নয়;
বরং নিরর্থক ধারণা করে থাকে। অতঃপর ইয়াহুদীদের অন্য এক শ্রেণীর লোকের
বর্ণনা দেয়া হচ্ছে যারা লিখা পড়া জানতো ও জনগণকে ভ্রান্ত পথের দিকে
আহ্বান করত, আল্লাহ সম্বন্ধে মিথ্যা কথা বলত এবং শিষ্যদের নিকট হতে টাকা
পয়সা আদায় করার উদ্দেশে ভুল পন্থা অবলম্বন করত।
সত্যত্যাগী ইয়াহুদীদের জন্য দুর্ভোগ
وَيْلٌ -এর অর্থ হচ্ছে 'দুর্ভাগ্য' ও 'ক্ষতি'-এটা জাহান্নামের একটি গর্তের
নামও বটে, যার আগুনের তাপ এত প্রচণ্ড যে, ওর ভিতর পাহাড় নিক্ষেপ করলেও
তা গলে যাবে।
ইয়াহুদীরা তাওরাতের মধ্যে পরিবর্তন করেছিল। তাওরাতে উল্লেখ করা
রাসূলুল্লাহ সাল্লাল্লাহু 'আলাইহি ওয়া সাল্লামের নাম তা হতে মুছে ফেলেছিল। এ
জন্য তাদের উপর আল্লাহর অভিশাপ নাযিল হয়েছিল। আল্লাহ বলেন : 'যা তারা
হাত দ্বারা লিখেছে এবং যা কিছু উপার্জন করেছে তজ্জন্য তাদের সর্বনাশ হবে।'
'অয়েল' এর অর্থ কঠিন শাস্তি, ভীষণ ক্ষতি, ধ্বংস, দুঃখ-কষ্ট ইত্যাদিও হয়ে থাকে।
এখানে ইয়াহুদী আলেমদেরকে নিন্দা করা হচ্ছে যে, তারা নিজেদের কথাকে
আল্লাহর কালাম বলত এবং নিজেদের লোককে সন্তুষ্ট করে দুনিয়া কামাই করত।
আবদুল্লাহ ইব্‌ন আব্বাস (রাঃ) বলতেন: 'তোমরা কিতাবীদেরকে কোন কিছু
জিজ্ঞেস কর কেন? তোমাদের কাছে তো নব প্রেরিত আল্লাহর কিতাবই বিদ্যমান
আছে। কিতাবীরা তো আল্লাহর কিতাবের মধ্যে পরিবর্তন করে ফেলেছে।
নিজেদের হস্তলিখিত কথাকেই আল্লাহর দিকে সম্বন্ধ লাগিয়ে তা ছড়িয়ে দিয়েছে।
কাজেই তোমাদের নিজস্ব কিতাব বাদ দিয়ে তাদের পরিবর্তিত কিতাবের কি
প্রয়োজন? বড়ই দুঃখের বিষয় এই যে, তারা তোমাদেরকে জিজ্ঞেস করছেনা,
কিন্তু তোমরা তাদেরকে জিজ্ঞেস করছ।' (ইব্‌ন আবী হাতিম ১/২৪৫, ফাতহুল
বারী ৫/২৪৪, ১৩/৩৪৫, ৫৫৫)
'অল্প মূল্যে'র অর্থ হচ্ছে আখিরাতের তুলনায় বর্তমান দুনিয়ার ক্ষণস্থায়ী জীবন
এবং এর সাথের নি'আমাত। (ইব্‌ন আবী হাতিম ১/২৪৭) অর্থাৎ ওর বিনিময়ে
সারা দুনিয়া পেলেও আখিরাতের তুলনায় এটা অতি নগণ্য জিনিস। অতঃপর
--- OCR End ---