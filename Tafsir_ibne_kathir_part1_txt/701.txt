--- OCR Start ---
সূরা ২ : বাকারাহ
৭০১
পারা ৩
'আমি শান্তিপূর্ণ ও সহজ ধর্ম নিয়ে প্রেরিত হয়েছি।' (আহমাদ ৫/২৬৬) رَبَّنَا وَلَا
تُحَمِّلْنَا مَا لَا طَاقَةَ لَنَا بِهِ হে আমাদের রাব্ব! যা আমাদের সাধ্যের বাইরে
এরূপ কার্যভার বহনে আমাদেরকে বাধ্য করবেননা। এই প্রার্থনার উত্তরেও
আল্লাহ তা'আলার পক্ষ হতে মঞ্জুরী ঘোষিত হয়। (ইবন আবী হাতিম ৩১২৩৫)
وَاعْفُ عَنَّا وَاغْفِرْ لَنَا وَارْحَبْنَا আমাদেরকে ক্ষমা করুন, আমাদেরকে মার্জনা
করুন এবং আমাদের প্রতি দয়া করুন। অর্থাৎ আমাদের ত্রুটি-বিচ্যুতি ক্ষমা করুন,
আমাদের পাপসমূহ মার্জনা করুন, আমাদের অসৎকার্যাবলী গোপন রাখুন এবং
আমাদের উপর সদয় হউন যেন পুনরায় আমাদের দ্বারা আপনার অসন্তুষ্টির কোন
কাজ সাধিত না হয়। এ জন্য মনীষীদের উক্তি রয়েছে যে, পাপীদের জন্য তিনটি
জিনিসের প্রয়োজন। (১) যে বিষয়টি আল্লাহ ও তাদের মাঝে সাব্যস্ত তা ক্ষমা করে
দেয়া (২) তারা যে ভুল করেছে তা যেন অন্যান্য বান্দা থেকে আল্লাহ গোপন রাখেন
এবং (৩) ভবিষ্যতে তারা যাতে আর পাপ কাজ না করে সেই জন্য আল্লাহ যেন
তাদেরকে হিফাযাত করেন। এর উপরও আল্লাহ তা'আলার মঞ্জুরী ঘোষিত হয়।
اَنْتَ مَوْلِنَا فَانْصُرْنَا عَلَى الْقَوْمِ الْكُفِرِينَ আপনিই আমাদের সাহায্যকারী,
আপনার উপরেই আমাদের ভরসা, আপনার নিকটই আমরা সাহায্য প্রার্থনা করি,
আপনিই আমাদের আশ্রয়স্থল। আপনার সাহায্য ছাড়া না আমরা অন্য কারও
সাহায্য পেতে পারি, না কোন মন্দ কাজ হতে বিরত থাকতে পারি। আপনি
আমাদেরকে ঐ লোকদের উপর সাহায্য করুন যারা আপনার মনোনীত ধর্মের
বিরোধী, যারা আপনার একাত্মবাদে বিশ্বাসী নয়, যারা আপনার রাসূল সাল্লাল্লাহু
আলাইহি ওয়া সাল্লামের রিসালাতকে অস্বীকার করে, যারা আপনার ইবাদাতে
অন্যদেরকে অংশীদার করে; আপনি আমাদেরকে তাদের উপর জয়যুক্ত করুন
এবং দুনিয়া ও আখিরাতে আমাদেরকে তাদের উপর শ্রেষ্ঠত্ব দান করুন। আল্লাহ
তা'আলা এর উত্তরেও বলেন: হ্যাঁ আমি করব। অন্য বর্ণনায় বলা হয়েছে: হ্যাঁ,
আমি এটাও করলাম। মু'আজ (রাঃ) এই আয়াতটি শেষ করে আমীন বলতেন।
(তাবারী ৬/১৪৬)
সূরা বাকারাহর তাফসীর সমাপ্ত।
--- OCR End ---