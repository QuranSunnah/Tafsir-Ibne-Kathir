--- OCR Start ---
সূরা ২ : বাকারাহ
২৫৮
পারা ১
গরুর ব্যাপারে ইয়াহুদীদের একগুয়েমীর জন্য আল্লাহ তাদের
কাজকে কঠিন করে দেন
এখানে আল্লাহ তা'আলা বানী ইসরাঈলের অবাধ্যতা, দুষ্টামি ও আল্লাহর
নির্দেশের ব্যাপারে তাদের খুঁটিনাটি প্রশ্নের বর্ণনা দিচ্ছেন। তাদের উচিত ছিল
হুকুম পাওয়া মাত্রই তার উপর আমল করা। কিন্তু তা না করে তারা বার বার প্রশ্ন
করতে থাকে। ইব্‌ন জুরাইয (রহঃ) বলেন যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন: 'নির্দেশ পাওয়া মাত্রই যদি তারা যে কোন গরু যবাহ
করত তাহলে তাই যথেষ্ট ছিল। কিন্তু তারা ক্রমাগত প্রশ্ন করতে থাকে এবং তার
ফলে কাজে কাঠিন্য বৃদ্ধি পায়। এমন কি যদি তারা 'ইনশাআল্লাহ' না বলত
তাহলে কখনও এ কাঠিন্য দূর হতনা এবং ওটা তাদের কাছে প্রকাশিত হতনা।'
তাদের প্রথম প্রশ্নের উত্তরে বলা হয় যে, ওটা বৃদ্ধও নয় বা একেবারে কম
বয়সেরও নয়, বরং মধ্যম বয়সের। ইব্‌ন আব্বাস (রাঃ), আবুল আলীয়া
(রহঃ), সুদ্দী (রহঃ), মুজাহিদ (রহঃ), ইকরিমাহ (রহঃ), আতীয়া আল আউফী
(রহঃ), 'আতা আল খুরাসানী (রহঃ), ওয়াহাব ইব্‌ন মুনাব্বীহ (রহঃ), যাহ্হাক
(রহঃ), হাসান বাসরী (রহঃ) এবং কাতাদাহও (রহঃ) অনুরূপ মতামত ব্যক্ত
করেছেন। (ইব্‌ন আবী হাতিম ১/২১৬) যাহ্হাক (রহঃ) বলেন যে, ইন্ন
আব্বাস (রাঃ) বলেছেন, ঐ গরুটি না ছিল অধিক বয়স্কা, আর না অল্প বয়স্কা।
বরং ওটি ছিল ঐ বয়সের যখন উহা থাকে সর্বোচ্চ শক্তিশালী ও কর্মক্ষম।
(ইব্‌ন আবী হাতিম ১/২১৭)
দ্বিতীয় প্রশ্নের উত্তরে ওর রং বর্ণনা করা হয় যে, ওটা হলদে রংয়ের সুদৃশ্য
একটি গরু। ইব্‌ন আব্বাস (রাঃ) গরুটির রং হলদে বলেছেন। (ইব্‌ন আবী
হাতিম ১/২২১)
ওয়াহাব ইব্‌ন মুনাব্বীহ (রহঃ) বলেন: 'ওর রং এত গাঢ় ছিল যে, মনে হত
যেন ওটা থেকে সূর্যের কিরণ উত্থিত হচ্ছে।' (তাবারী ২/২০২) তাওরাতে ওর রং
লাল বর্ণনা করা হয়েছে। সম্ভবতঃ যিনি ওকে আরাবীতে অনুবাদ করেছেন তিনিই
ভুল করেছেন। আল্লাহই সবচেয়ে বেশি জানেন।
এখন গরুটির বিশেষণ বর্ণনা করা হচ্ছে যে, ওটা জমি চাষাবাদ করা অথবা
পানি সেচের কাজে ব্যবহৃত হয়নি। ওর শরীরে কোন দাগ নেই। ওটা একই
রংয়ের, অন্য কোন রংয়ের মিশ্রণ' মোটেই নেই। ওটা সুস্থ ও সবল। এখন
অনিচ্ছাকৃতভাবে তারা ওর কুরবানী দিতে এগিয়ে গেল। এ জন্যই আল্লাহ
সুবহানাহু ওয়া তা'আলা বলেন যে, তারা ওটা যবাহ করবে বলে মনে হচ্ছিলনা।
--- OCR End ---