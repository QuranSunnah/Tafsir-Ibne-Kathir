সূরা ২ : বাকারাহ
৬৭১
পারা ৩
শৃঙ্খলিত বন্দী হিসাবে কাবর থেকে তোলা হবে। (তাবারী ৬/৯) ইব্‌ন আবী
হাতিমও (রহঃ) ইহা বর্ণনা করেছেন এবং বলেছেন যে, আউফ ইব্‌ন মালিক
(রহঃ), সাঈদ ইব্‌ন যুবাইর (রহঃ), সুদ্দী (রহঃ), রাবী ইব্‌ন আনাস (রহঃ),
কাতাদাহ (রহঃ) এবং মুকাতিল ইব্‌ন হিব্বানও (রহঃ) অনুরূপ তাফসীর
করেছেন। (ইব্‌ন আবী হাতিম ৩/১১৩০, ১১৩১) ইমাম বুখারী (রহঃ) সামুরা
ইব্‌ন যুনদুব (রাঃ) থেকে একটি দীর্ঘ হাদীস বর্ণনা করেন যা রাসূল সাল্লাল্লাহু
আলাইহি ওয়া সাল্লামকে স্বপ্নে দেখানো হয়েছিল। রাসূলুল্লাহ সাল্লাল্লাহু আলাইহি
ওয়া সাল্লাম বলেছেন:
'যখন আমি লাল রং বিশিষ্ট একটি নদীতে পৌঁছি যার পানি রক্তের মত লাল
ছিল, তখন আমি দেখি যে, এক লোক অতি কষ্টে নদীর তীরে আসছে। কিন্তু তীরে
একজন মালাক/ফেরেশতা বহু পাথর জমা করে বসে আছেন এবং তার পাশে
আরও একজন মালাক রয়েছেন। নদীতে থাকা লোকটি সাতরে তীরের কাছে
আসার সাথে সাথে একজন মালাক তার মুখ হা করে ধরছেন এবং অপর মালাক
তার মুখে পাথর ভরে দিচ্ছেন। তখন সে ওখান থেকে পলায়ন করছে। অতঃপর
পুনরায় এই রূপই হচ্ছে। আমি জিজ্ঞেস করে জানতে পারি যে, তার শাস্তির কারণ
এই যে, সে সুদ খেত। (ফাতহুল বারী ৩/২৯৫) আল্লাহ তা'আলা বলেনঃ
ذلِكَ بِأَنَّهُمْ قَالُوا إِنَّهَا الْبَيْعُ مِثْلُ الرِّبُوا وَ اَحَلَّ اللهُ الْبَيْعَ وَحَرَّمَ الرِّبوا
এর কারণ এই যে, তারা বলে, ব্যবসা সুদের অনুরূপ বৈ তো নয়; অথচ আল্লাহ
তা'আলা ব্যবসাকে হালাল করেছেন এবং সুদকে হারাম করেছেন। এটা মনে
রাখার বিষয় যে, তারা যে সুদকে ক্রয়-বিক্রয়ের উপর অনুমান করে করত তা
নয়, কেননা মুশরিকরা পূর্ব হতেই ক্রয়-বিক্রয়কেও শারীয়াত সম্মত বলতনা।
তাদেরকে উত্তর দেয়া হচ্ছে যে, আল্লাহর নির্দেশ অনুযায়ী ঐ বৈধতা ও অবৈধতা
সাব্যস্ত হয়েছে। এও সম্ভাবনা রয়েছে যে, এটা কাফিরদেরই উক্তি। তাহলে
সূক্ষ্মতার সাথে একটি উত্তরও হয়ে যাচ্ছে যে, আল্লাহ তা'আলা একটিকে হারাম
করেছেন এবং অপরটিকে হালাল করেছেন এই জ্ঞান থাকা সত্ত্বেও প্রতিবাদ
কিসের? 'সর্বজ্ঞাতা ও মহাবিজ্ঞানময় আল্লাহর নির্দেশের উপর প্রতিবাদ উত্থাপন
করার তোমরা কে? তাঁর কাজের বিচার বিশ্লেষণ করার কার অধিকার রয়েছে?
সমস্ত কাজের মূল তত্ত্ব তাঁরই জানা রয়েছে। তাঁর বান্দাদের জন্য প্রকৃত উপকার
কোন্ জিনিসে রয়েছে এবং প্রকৃত ক্ষতি কোন বস্তুতে রয়েছে সেটাতো তিনিই
ভাল জানেন। তিনি উপকারী বস্তু হালাল করেন এবং ক্ষতিকর বস্তু হারাম করেন।