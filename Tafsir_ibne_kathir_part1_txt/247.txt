সূরা ২ : বাকারাহ
২৪৭
পারা ১
তা'আলা কোন ব্যক্তির আমল কবুল করবেননা যদি ঐ আমল রাসূল মুহাম্মাদ
সাল্লাল্লাহু 'আলাইহি ওয়া সাল্লামের নির্দেশ মত করা না হয়। মুহাম্মাদ সাল্লাল্লাহু
'আলাইহি ওয়া সাল্লামের নাবুওয়াত প্রাপ্তির পূর্বে অন্যান্য নাবীর উম্মাতরা তাদের
নাবীর মতাদর্শ অনুযায়ী আমল করলে তা ছিল গ্রহণযোগ্য, কিন্তু রাসূল সাল্লাল্লাহু
'আলাইহি ওয়া সাল্লামের আবির্ভাবের পর তাঁর পূর্ববর্তী নাবীগণের (আঃ)
নির্দেশিত পথ ও আমল গ্রহণযোগ্য থাকলনা।
সালমান ফারাসী (রাঃ) বলেন : 'আমি রাসূলুল্লাহ সাল্লাল্লাহু 'আলাইহি ওয়া
সাল্লামের কাছে হাযির হওয়ার পূর্বে যেসব ধর্মপ্রাণ লোকের সাথে সাক্ষাৎ করি,
তাদের সালাত, সিয়াম ইত্যাদির বর্ণনা দেই। তখন এই আয়াত অবতীর্ণ হয়
(মুসনাদ ইব্‌ন আবী হাতিম)।' আর একটি বর্ণনায় আছে যে, সালমান ফারাসী
(রাঃ) তাঁদের আলোচনা করতে গিয়ে বলেন: 'তারা সালাত আদায়কারী, সিয়াম
পালনকারী ও ঈমানদার ছিল এবং আপনি যে প্রেরিত পুরুষ এর উপরও তাদের
বিশ্বাস ছিল।' তখন রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: 'তারা
জাহান্নামী।' এতে সালমান (রাঃ) দুঃখিত হলে তখন আয়াতটি অবতীর্ণ হয়।
কিন্তু এটা স্পষ্ট কথা যে, ইয়াহুদীদের মধ্যে ঈমানদার ঐ ব্যক্তি যে তাওরাতের
উপর ঈমান আনে এবং তা অনুযায়ী কাজ করে, কিন্তু যখন ঈসা (আঃ) আগমন
করেন তখন তাঁরও অনুসরণ করে এবং তাঁর নাবুওয়াতকে সত্য বলে বিশ্বাস
করে। কিন্তু তখনও যদি তাওরাতের উপর অটল থাকে এবং ঈসাকে (আঃ)
অস্বীকার করে এবং তাঁর অনুসরণ না করে তাহলে সে বেদীন হয়ে যাবে।
অনুরূপভাবে, খৃষ্টানদের মধ্যে ঈমানদার ঐ ব্যক্তি যে ইঞ্জীলকে আল্লাহর কিতাব
বলে বিশ্বাস করে, ঈসার (আঃ) শারীয়াত অনুযায়ী আমল করে এবং শেষ নাবী
মুহাম্মাদ সাল্লাল্লাহু 'আলাইহি ওয়া সাল্লামকে পেলে তাঁর আনুগত্য স্বীকার করে ও
তাঁর নাবুওয়াতকে সত্য বলে বিশ্বাস করে। কিন্তু তখনও যদি ইঞ্জীল ও ঈসার
(আঃ) আনুগত্যের উপর স্থির থাকে এবং মুহাম্মাদ সাল্লাল্লাহু 'আলাইহি ওয়া
সাল্লামের সুন্নাতের অনুসরণ না করে তাহলে সে ধ্বংস হয়ে যাবে। সুদ্দীও (রহঃ)
এটাই বর্ণনা করেছেন। সাঈদ ইব্‌ন যুবাইরও (রহঃ) ইহাই বলেছেন। ভাবার্থ এই
যে, প্রত্যেক নাবীর অনুসারী, তাঁকে মান্যকারী হচ্ছেন ঈমানদার ও সৎলোক।
সুতরাং সে আল্লাহ তা'আলার নিকট মুক্তি পেয়ে যাবে। কিন্তু তার জীবিতাবস্থায়ই
যদি অন্য নাবী এসে যান এবং আগমনকারী নাবীকে সে অস্বীকার করে তাহলে
সে কাফির। কুরআন মাজীদের অন্য জায়গায় রয়েছে: 'যে ব্যক্তি ইসলাম ছাড়া
অন্য কোন ধর্ম অনুসন্ধান করে, তা কবুল করা হবেনা এবং আখিরাতে সে
ক্ষতিগ্রস্তদের অন্তর্ভুক্ত হবে। এই দু'টি আয়াতের মধ্যে আনুকূল্য এটাই। কোন