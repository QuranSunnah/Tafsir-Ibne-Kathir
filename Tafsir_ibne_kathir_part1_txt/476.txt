--- OCR Start ---
সূরা ২ : বাকারাহ
৪৭৬
পারা ২
'তোমরা সাহরী খাবে, তাতে বারাকাত রয়েছে। (ফাতহুল বারী ৪/১৬৫,
মুসলিম ২/৭৭০) রাসূলুল্লাহ সাল্লাল্লাহু আলাইহি ওয়া সাল্লাম আরও বলেছেন :
'আমাদের এবং আহলে কিতাবের মধ্যে পার্থক্যই সাহরী খাওয়া।' (মুসলিম
২/৭৭১) তিনি আরও বলেছেন :
'সাহরী খাওয়ার মধ্যে বারাকাত রয়েছে। সুতরাং তোমরা ওটা পরিত্যাগ
করনা। যদি কিছুই না থাকে তাহলে এক ঢোক পানিই যথেষ্ট। আল্লাহ তা'আলা
ও তাঁর মালাইকা সাহরী ভোজনকারীদের প্রতি করুণা বর্ষণ করেন।' (আহমাদ
৩/৪৪) এই প্রকারের আরও বহু হাদীস রয়েছে। সাহরী বিলম্বে খাওয়া উচিত,
যেন সাহরী খাওয়ার ক্ষণেক পরেই সুবহি সাদিক হয়ে যায়। আনাস (রাঃ)
বলেন : 'আমরা সাহ্রী খাওয়া মাত্রই সালাতে দাঁড়িয়ে যেতাম। আনাসকে
(রাঃ) জিজ্ঞেস করা হয়েছিল যে, সাহরী খাওয়ার শেষ সময় ও ফাজরের
আযানের শুরুর মাঝে কত সময়ের ব্যবধান থাকত। তিনি বলেন: আযান ও
সাহরীর মধ্যে শুধুমাত্র এটুকুই ব্যবধান থাকত যে, পঞ্চাশটি আয়াত পড়ে নেয়া
যায়।' (ফাতহুল বারী ৪/১৬৪, মুসলিম ২/৭৭১) রাসূলুল্লাহ সাল্লাল্লাহু আলাইহি
ওয়া সাল্লাম বলেছেন:
'যে পর্যন্ত আমার উম্মাত ইফতারে তাড়াতাড়ি এবং সাহরীতে বিলম্ব করবে সে
পর্যন্ত তারা মঙ্গলের মধ্যে থাকবে। (আহমাদ ৫/১৪৭)
হাদীস দ্বারা এটাও সাব্যস্ত আছে যে, রাসূলুল্লাহ সাল্লাল্লাহু আলাইহি ওয়া
সাল্লাম এর নাম রেখেছেন বারাকাতময় খাদ্য। মুসনাদ আহমাদ ইত্যাদি হাদীসে
রয়েছে, হুযাইফা (রাঃ) বলেন: 'আমরা রাসূলুল্লাহ সাল্লাল্লাহু আলাইহি ওয়া
সাল্লামের সঙ্গে সাহরী খেয়েছি এমন সময়েয় যে, যেন সূর্য উদিতই হয়ে যাবে।'
কিন্তু এই হাদীসের বর্ণনাকারী একজনই এবং তিনি হচ্ছেন আসেম ইব্‌ন আবূ
নাজুদ। এর ভাবার্থ হচ্ছে দিন নিকটবর্তী হওয়া। রাসূলুল্লাহ সাল্লাল্লাহু আলাইহি
ওয়া সাল্লামের অধিকাংশ সাহাবীর (রাঃ) বিলম্বে সাহরী খাওয়া এবং শেষ সময়
পর্যন্ত খেতে থাকা সাব্যস্ত আছে। যেমন আবূ বাকর (রাঃ), উমার (রাঃ), আলী
(রাঃ), ইবন মাসউদ (রাঃ), হুযাইফা (রাঃ), আবূ হুরাইরাহ (রাঃ), ইব্‌ন উমার
(রাঃ), ইব্‌ন আব্বাস (রাঃ) ও যায়িদ ইব্‌ন সাবিত (রাঃ)। তাবেঈদেরও একটি
বিরাট দল হতে সুবহি সাদিক হয়ে যাওয়ার একেবারে নিকটবর্তী সময়েই সাহরী
খাওয়া বর্ণিত আছে। যেমন মুহাম্মাদ ইব্‌ন আলী ইব্‌ন হুসাইন (রহঃ), আবূ
মিযলাজ (রহঃ), ইবরাহীম নাখঈ (রহঃ), আবৃয্যুহা (রহঃ) ও আবূ ওয়াইল
(রহঃ) প্রমুখ ইবন মাসউদের (রাঃ) ছাত্রগণ, 'আতা (রহঃ), হাসান বাসরী
--- OCR End ---