সূরা ২ : বাকারাহ
৩৭১
পারা ১
স্থানে আল্লাহ তা'আলার একটি ঘর নির্মাণ করতে হবে।' তিনি বলেন: 'খুব ভাল
কথা, বাবা!, এরপর পিতা ও পুত্র মিলে বাইতুল্লাহর ভিত্তি স্থাপন করেন এবং উঁচু
করতে আরম্ভ করেন। ইসমাঈল (আঃ) পাথর এনে দিতেন এবং ইবরাহীম (আঃ)
তা দিয়ে দেয়াল গাঁথতে থাকেন। দেয়াল কিছুটা উঁচু হলে ইসমাঈল (আঃ) এই
পাথরটি (অর্থাৎ মাকামে ইবরাহীমের পাথরটি) নিয়ে আসেন। ঐ উঁচু পাথরের
উপর দাঁড়িয়ে ইবরাহীম (আঃ) কা'বা ঘরের পাথর গাঁথতেন এবং পিতা-পুত্র
উভয়ে এই দু'আ করতেন : $$رَبَّنَا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ$$
রাব্ব! আপনি আমাদের এই খিদমাত কবুল করুন, আপনি শ্রবণকারী ও
দর্শনকারী। (ফাতহুল বারী ৬/৪৫৬)
কা'বা ঘর নতুন করে নির্মাণ
মুহাম্মাদ ইবন ইসহাক ইব্‌ন ইয়াসার (রহঃ) তার গ্রন্থে বর্ণনা করেন: নাবী
সাল্লাল্লাহু 'আলাইহি ওয়া সাল্লামের নাবুওয়াতের পাঁচ বছর পূর্বে কুরাইশরা
নতুনভাবে কা'বা ঘর নির্মাণ করেছিল। এই নির্মাণ কাজে স্বয়ং রাসূলুল্লাহ
সাল্লাল্লাহু 'আলাইহি ওয়া সাল্লাম অংশ নিয়েছিলেন। যখন তাঁর বয়স ছিল পঁয়ত্রিশ
বছর, সেই সময় কুরাইশরা কা'বা ঘরকে নতুনভাবে নির্মাণ করার ইচ্ছা করে।
কারণ ছিল এই যে, এর দেয়াল ছিল খুব ছোট এবং ছাদও ছিলনা। দ্বিতীয়তঃ,
বাইতুল্লাহর ধনাগার চুরি হয়ে গিয়েছিল, যা ঐ ঘরের মধ্যে একটি গভীর গর্তে
রক্ষিত ছিল। এই চোরাই মাল 'খাযায়েমা' গোত্রীয় বানী মালীহ্ ইব্‌ন আমরের
ক্রীতদাস 'দুয়ায়েক' নামক ব্যক্তির নিকট পাওয়া গিয়েছিল। যা হোক, এই চুরির
অপরাধে দুয়ায়েকের হাত কেটে দেয়া হয়। কিছু লোক দাবী করেন যে, যারা ঐ
ধনভান্ডার চুরি করেছিল তারা তা 'দুয়ায়েক' এর কাছে রেখে গিয়েছিল।
তাছাড়া এই ঘর নির্মাণের ব্যাপারে তারা মহান আল্লাহর পক্ষ থেকে একটা
বিরাট সুযোগ লাভ করেছিল। তা এই যে, রোম রাজ্যের বণিকদের একটি নৌকা
প্রাকৃতিক দুর্যোগের কারণে জিদ্দায় এসে নোঙ্গর করে। ঐ নৌকায় বহু মূল্যবান
কাঠ বোঝাই করা ছিল। এই কাঠগুলি কা'বা ঘরের ছাদের কাজে লাগতে পারে
এই চিন্তা করে কুরাইশরা ঐ কাঠগুলি কিনে নেয় এবং কিবতী গোত্রের একজন
ছুতারকে কা'বার ছাদ নির্মাণের দায়িত্ব অর্পণ করে।
সহীহ মুসলিমে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন
: 'হে আয়িশা! যদি তোমার সম্প্রদায়ের অজ্ঞতার যুগ নিকটে না হত তাহলে আমি
অবশ্যই কা'বার ধনাগারকে আল্লাহর পথে দান করে দিতাম, দরজাকে ভূমির সাথে
লাগিয়ে দিতাম এবং 'হাতীম'কে বাইতুল্লাহর মধ্যে ভরে দিতাম।'