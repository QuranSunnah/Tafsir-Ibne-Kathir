সূরা ২ : বাকারাহ
৫১৪
পারা ২
ইয়ামানবাসীরা এরূপ করত এবং বলত, 'আমরা আল্লাহ তা'আলার উপর
নির্ভরশীল।' (ফাতহুল বারী ৩/৪৪৯, আবূ দাঊদ ২/৩০৯) আবদুল্লাহ ইবন উমার
(রাঃ) হতে এও বর্ণিত আছে যে, যখন তারা ইহরাম বাঁধতো তখন তাদের কাছে
যে পাথেয় থাকত তা তারা ফেলে দিত এবং পুনরায় নতুনভাবে পাথেয় গ্রহণ
করত। এ জন্যই তাদের উপর এই নির্দেশ দেয়া হয় যে, তারা যেন এরূপ না
করে এবং আটা, ছাতু ইত্যাদি খাদ্য যেন পাথেয় হিসাবে সাথে নেয়। (তাবারী
৪/১৫৬) ইব্‌ন উমার (রাঃ) তো এ কথাও বলেছেন যে, সফরে উত্তম পাথেয়
রাখার মধ্যেই মানুষের মর্যাদা নিহিত রয়েছে। সাথীদের প্রতি মন খুলে খরচ
করারও তিনি শর্ত আরোপ করতেন।
পরকালের পাথেয়
ইহলৌকিক পাথেয়র বর্ণনার সাথে আল্লাহ তা'আলা পারলৌকিক পাথেয়র
প্রস্তুতি গ্রহণের প্রতিও গুরুত্ব আরোপ করেছেন। অর্থাৎ বান্দা যেন তার কাবর
রূপ সফরে আল্লাহ তা'আলার ভয়কে পাথেয় হিসাবে সাথে নিয়ে যায়। যেমন
অন্য স্থানে পোশাকের বর্ণনা দিয়ে বলেনঃ
ط
لا
وَرِيشًا وَلِبَاسُ التَّقْوَى ذَلِكَ خَيْرٌ
আল্লাহভীতির পরিচ্ছদই হচ্ছে সর্বোত্তম পরিচ্ছদ। (সূরা আ'রাফ, ৭ : ২৬)
অর্থাৎ বান্দা যেন বিনয়, নম্রতা, আনুগত্য এবং আল্লাহ-ভীরুতার গোপনীয়
পোশাক হতে শূন্য না থাকে। এমনকি এই গোপনীয় পোশাক বাহ্যিক পোশাক
হতে বহু গুণে শ্রেয়।
বর্ণিত আছে, রাসূলুল্লাহ সাল্লাল্লাহু আলাইহি ওয়া সাল্লাম বলেছেন, 'যে ব্যক্তি
দুনিয়ায় পাথেয় গ্রহণ করে তা আখিরাতে তার উপকারে আসবে (তাবারানী)। এ
নির্দেশ শুনে একজন দরিদ্র সাহাবী (রাঃ) বলেন, 'হে আল্লাহর রাসূল সাল্লাল্লাহু
আলাইহি ওয়া সাল্লাম! আমার নিকট তো কিছুই নেই।' তখন রাসূলুল্লাহ সাল্লাল্লাহু
আলাইহি ওয়া সাল্লাম বলেন, 'এতটুকু তো রয়েছে যে, তোমাকে কারও কাছে
ভিক্ষা করতে হয়না এবং উত্তম পাথেয় হচ্ছে আল্লাহর ভয়।' (ইব্‌ন আবী হাতিম)
অতঃপর আল্লাহ তা'আলা বলেনঃ
وَاتَّقُونِ يَا أُوْلِي الْأَلْبَابِ
হে জ্ঞানবানগণ! তোমরা আমাকে ভয় কর।
অর্থাৎ আমার শাস্তি ও পাকড়াওকে ভয় কর এবং তোমরা আমার নির্দেশকে
অমান্য করনা। তাহলেই মুক্তি পেয়ে যাবে এবং এটাই হবে জ্ঞানের পরিচায়ক।