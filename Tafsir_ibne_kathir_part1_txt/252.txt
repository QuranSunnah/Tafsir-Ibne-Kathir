--- OCR Start ---
সূরা ২ : বাকারাহ
২৫২
পারা ১
আল্লাহর হুকুমে সেই দিনই নদীর তীরে মাছ খুব বেশি আসত। তারা একটা
কৌশল অবলম্বন করত। একটা গর্ত খনন করে শনিবারে ওর মধ্যে জাল, রশি ও
ঝোপ-ঝাড় ফেলে রাখত। শনিবার মাছসমূহ ঐ ফাঁদে পড়ত এবং রোববার রাতে
তারা ওগুলি ধরে নিত। ঐ অপরাধের কারণে আল্লাহ তা'আলা তাদের রূপ পাল্টে
দেন। ইব্‌ন আব্বাস (রাঃ) বলেন যে, যুবকেরা বানর হয়েছিল এবং বুড়োরা শূকর
হয়েছিল। (ইব্‌ন আবী হাতিম ১/২১০) কাতাদাহ (রহঃ) বলেন যে, নারী পুরুষ
সবাই লেজযুক্ত বানর হয়ে গিয়েছিল। (ইব্‌ন আবী হাতিম ১/২০৯) আকাশ
থেকে বাণী হয়: 'তোমরা সব বানর হয়ে যাও।' আর তেমনই সব বানর হয়ে
যায়। যেসব লোক তাদেরকে ঐ কৌশল অবলম্বন করতে নিষেধ করেছিল তারা
তখন তাদের নিকট এসে বলতে থাকে : 'আমরা কি তোমাদেরকে পূর্বেই নিষেধ
করিনি?' তখন তারা মাথা নেড়ে সম্মতি জানায়। ইব্‌ন আব্বাস (রাঃ) বলেন যে,
অল্প সময়ের মধ্যে তারা সব ধ্বংস হয়ে গিয়েছিল এবং তাদের বংশ বৃদ্ধি হয়নি।
(ইব্‌ন আবী হাতিম ১/২০৯) দুনিয়ায় কোন আকার পরিবর্তিত বিকৃত গোত্র তিন
দিনের বেশি বাঁচেনি। এরাও তিন দিনের মধ্যেই ধ্বংস হয়ে যায়। নাক ঘসতে
ঘসতে তারা সব মরে যায়। পানাহার ও বংশ বৃদ্ধি সবই বিদায় নেয়। যে
বানরগুলো এখন আছে এবং তখনও ছিল, এরা তো জন্তু এবং এরা
গতানুগতিকভাবেই সৃষ্টি হয়েছে। আল্লাহ সুবহানাহু ওয়া তা'আলা যা চান এবং
যেভাবে চান সেভাবেই সৃষ্টি করেন। (তাবারী ২/১৬৭) তিনি মহান, ক্ষমতাবান।
ঘটনার বিস্তারিত বিবরণ
ইব্‌ন আব্বাস (রাঃ) বলেন যে, শুক্রবারের মর্যাদা ও সম্মান রক্ষা করা
তাদের উপর ফার্য করা হয়, কিন্তু তারা শুক্রবারের পরিবর্তে শনিবারকে পছন্দ
করে। ঐ দিনের সম্মানার্থে তাদের জন্য ঐ দিন শিকার করা হারাম করা হয়।
ওদিকে আল্লাহর পরীক্ষা হিসাবে ঐদিনই সমস্ত মাছ নদীর ধারে চলে আসত এবং
লাফ-ঝাঁপ দিত। অন্য দিন ওগুলি দেখাই যেতনা। কিছু দিন পর্যন্ত তো ঐসব
লোক নীরবই থাকে এবং শিকার করা হতে বিরত থাকে। একদিন ওদের মধ্যে
এক লোক এই ফন্দি বের করে যে, শনিবার মাছ ধরে জালের মধ্যে আঁটকে দেয়
এবং তীরের কোন জিনিসের সঙ্গে বেঁধে রাখে। এরপর রোববার দিন গিয়ে ওগুলি
বের করে নেয় এবং বাড়ীতে এনে রান্না করে খায়। মাছের সুঘ্রান পেয়ে লোকেরা
তাকে জিজ্ঞেস করলে সে বলে: 'আমি তো আজ রোববার মাছ শিকার করেছি।'
অবশেষে এ রহস্য প্রকাশ হয়ে যায়। লোকেরাও ঐ কৌশল পছন্দ করে এবং
ঐভাবে তারাও মাছ শিকার করতে থাকে। কেহ কেহ নদীর তীরে গর্ত খনন
--- OCR End ---