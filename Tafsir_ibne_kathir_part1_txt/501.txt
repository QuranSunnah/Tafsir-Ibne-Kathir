--- OCR Start ---
সূরা ২ : বাকারাহ
৫০১
পারা ২
'মাথা মুণ্ডনকারীদের উপর আল্লাহ তা'আলা করুণা বর্ষণ করুন।' জনগণ
বললেন : 'হে আল্লাহর রাসূল সাল্লাল্লাহু আলাইহি ওয়া সাল্লাম! যাঁরা চুল
ছেঁটেছেন তাঁদের জন্যও প্রার্থনা করুন।' তিনি পুনরায় মুণ্ডনকারীদের জন্য প্রার্থনা
করেন। তৃতীয়বার চুল ছোটকারীদের জন্যও তিনি প্রার্থনা করেন। (মুসলিম
২/৯৪৬) এক একটি উস্ট্রিতে সাতজন করে লোক অংশীদার ছিলেন।
সাহাবীগণের (রাঃ) মোট সংখ্যা ছিল চৌদ্দশ'। তাঁরা হুদাইবিয়া প্রান্তরে অবস্থান
করেছিলেন যা 'হারাম' সীমা বহির্ভূত ছিল। তবে এটাও বর্ণিত আছে যে, ওটা
'হারাম' সীমান্তের মধ্যে অবস্থিত ছিল।
আলেমদের মধ্যে এ ব্যাপারে মতভেদ রয়েছে যে, যারা শত্রু কর্তৃক বাধা
প্রাপ্ত হবে শুধু তাদের জন্যই কি এই নির্দেশ, নাকি যারা রোগের কারণে বাধ্য
হয়ে পড়েছে তাদের জন্যও এই অনুমতি রয়েছে যে, তারা ঐ জায়গায়ই ইহরাম
ত্যাগ করবে, মাথা মুণ্ডন করবে এবং কুরবানী করবে? ইব্‌ন আব্বাসের (রাঃ)
মতে তো শুধুমাত্র প্রথম প্রকারের লোকদের জন্যই এই অনুমতি রয়েছে। ইব্‌ন
উমার (রাঃ), তাউস (রহঃ), যুহরী (রহঃ) এবং যায়িদ ইব্‌ন আসলামও (রহঃ)
এ কথাই বলেছেন। কিন্তু একটি মারফু' হাদীসে রয়েছে যে, হাজ্জাজ ইব্‌ন
আমর আল আনসারী (রাঃ) বলেন যে, তিনি রাসূল সাল্লাল্লাহু আলাইহি ওয়া
সাল্লামকে বলতে শুনেছেন:
'যে ব্যক্তির হাত-পা ভেঙ্গে গেছে কিংবা রুগ্ন হয়ে পড়েছে অথবা খোঁড়া হয়ে
গেছে সে হালাল হয়ে গেছে। সে পরের বছর হাজ্জ করে নিবে। (আহমাদ
৩/৪৫০) হাদীসের বর্ণনাকারী বলেন : 'আমি এটা ইব্‌ন আব্বাস (রাঃ) ও আবূ
হুরাইরাহর (রাঃ) নিকটও বর্ণনা করেছি। তাঁরাও বলেছেন, 'এটা সত্য।' সুনান-ই
আরবা'আয়ও এ হাদীসটি রয়েছে। (আবূ দাউদ ২/৪৩৪, তিরমিযী ৪/৮, নাসাঈ
৫/১৯৮, ইব্‌ন মাজাহ ২/১০২৮) ইব্‌ন মাসঊদ (রাঃ), ইব্‌ন যুবাইর (রহঃ),
আলকামা (রহঃ), সাঈদ ইব্‌ন মুসাইয়াব (রহঃ), উরওয়া ইব্‌ন যুবাইর (রহঃ),
মুজাহিদ (রহঃ), ইবরাহীম নাখঈ (রহঃ), 'আতা (রহঃ) এবং মুকাতিল ইব্‌ন
হিব্বান (রহঃ) হতেও এটাই বর্ণিত আছে যে, রুগ্ন হয়ে পড়া এবং খোঁড়া হয়ে
যাওয়াও এ রকমই ওজর। সুফইয়ান সাওরী (রহঃ) প্রত্যেক বিপদ ও কষ্টকেই এ
রকমই ওজর বলে থাকেন। (ইব্‌ন আবী হাতিম ১/৪৪৪-৪৪৫)
একটি হাদীসে রয়েছে যে, যুবাইর ইব্‌ন আবদুল্লাহর (রাঃ) কন্যা যুবাআহ্
(রাঃ) রাসূলুল্লাহ সাল্লাল্লাহু আলাইহি ওয়া সাল্লামকে জিজ্ঞেস করেন, 'হে আল্লাহর
রাসূল সাল্লাল্লাহু আলাইহি ওয়া সাল্লাম! আমার হাজ্জ করার ইচ্ছা হয়, কিন্তু আমি
অসুস্থ থাকি।' রাসূলুল্লাহ সাল্লাল্লাহু আলাইহি ওয়া সাল্লাম বললেন: 'হাজ্জে চলে
--- OCR End ---