--- OCR Start ---
সূরা ২ : বাকারাহ
৫৪৬
তোমাদের জন্য বাস্তবিকই
অনিষ্টকর
এবং
(তোমাদের ভাল-মন্দ) অবগত
আছেন এবং তোমরা অবগত নও।
মুসলিমদের জন্য জিহাদ ফার্য করা হয়েছে
দীন ইসলামকে রক্ষার জন্য ইসলামের শত্রুদের সাথে যুদ্ধ করা ফার্য হওয়ার
নির্দেশ এই আয়াতে দেয়া হয়েছে। যুহরী (রহঃ) বলেন যে, প্রত্যেক লোকের
উপরেই জিহাদ ফার্য, সে স্বয়ং যুদ্ধে যোগদান করুক বা বাড়ীতে বসেই থাক।
যারা বাড়ীতে অবস্থান করবে তাদের নিকট সাহায্য চাওয়া হলে তাদেরকে
অবশ্যই সাহায্য করতে হবে। প্রয়োজনবোধে তাদেরকে যুদ্ধক্ষেত্রে যোগদানের
আহ্বান জানান হলে তাদেরকে অবশ্যই যুদ্ধের মাঠে যোগ দিতে হবে। সহীহ
হাদীসে রয়েছে : 'যে ব্যক্তি এমন অবস্থায় মারা গেল যে, সে না জিহাদে
অংশগ্রহণ করল, আর না মনে জিহাদের কথা বলল, সে অজ্ঞতা যুগের মৃত্যুবরণ
করল।' (মুসলিম ৩/১৫১৭) অন্য হাদীসে রয়েছেঃ
'মাক্কা বিজয়ের পর আর হিজরাত নেই। তবে রয়েছে জিহাদ ও নিয়‍্যাত। যখন
তোমাদেরকে জিহাদের জন্য ডাক দিবে তখন তোমরা তার জন্য বেরিয়ে পড়বে।'
(ফাতহুল বারী ৪/৫৬) মাক্কা বিজয়ের দিন তিনি এই নির্দেশ দিয়েছিলেন।
অতঃপর বলা হচ্ছে, এই জিহাদের নির্দেশ তোমাদের নিকট কঠিন মনে হতে
পারে। কেননা এতে কষ্ট ও বিপদ রয়েছে এবং তোমরা নিহত হতে পার কিংবা
আহত হতে পার। তা ছাড়া সফরের কষ্ট, শত্রুদের আক্রমণ ইত্যাদি। কিন্তু জেনে
রেখ যে, যা তোমরা নিজেদের জন্য খারাপ মনে করছ তাই হয়ত তোমাদের জন্য
উত্তম। কেননা এতেই তোমাদের বিজয় এবং শত্রুদের ধ্বংস রয়েছে। তাদের
ধন-সম্পদ, তাদের সাম্রাজ্য, এমন কি তাদের সন্তান-সন্ততি পর্যন্ত তোমাদের
পায়ের উপর নিক্ষিপ্ত হবে। আবার এও হতে পারে যে, তোমরা যে জিনিসকে
তোমাদের জন্য ভাল মনে করছ তাই তোমাদের জন্য ক্ষতিকর। সব কাজের
পরিণামের জ্ঞান একমাত্র আল্লাহ তা'আলারই রয়েছে। তিনিই জানেন যে,
পরিণাম হিসাবে তোমাদের জন্য কোন্ কাজটি ভাল ও কোন্ কাজটি মন্দ। তিনি
তোমাদেরকে ঐ কাজেরই নির্দেশ দিয়ে থাকেন যার মধ্যে তোমাদের জন্য
ইহকাল ও পরকালের মঙ্গল নিহিত রয়েছে। সুতরাং তোমরা তাঁর নির্দেশসমূহ
মনেপ্রাণে স্বীকার করে নাও এবং তাঁর প্রত্যেক নির্দেশকে সন্তুষ্ট চিত্তে মেনে চল।
ওরই মধ্যে তোমাদের মঙ্গল ও কল্যাণ নিহিত রয়েছে।
--- OCR End ---