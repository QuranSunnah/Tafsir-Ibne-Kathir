--- OCR Start ---
সূরা ২ : বাকারাহ
৩৩১
পারা ১
ج
أَنْ تَطَئُوْهُمْ فَتُصِيبَكُمْ مِنْهُمْ مَّعَرَّةٌ بِغَيْرِ عِلْمٍ لِيُدْخِلَ اللَّهُ فِي رَحْمَتِهِ
مَنْ يَشَاءُ لَوْ تَزَيَّلُوا لَعَذَّبْنَا الَّذِينَ كَফَرُوا مِنْهُمْ عَذَابًا أَلِيمًا
ج
তারাই তো কুফরী করেছিল এবং নিবৃত্ত করেছিল তোমাদেরকে মাসজিদুল
হারাম হতে এবং বাধা দিয়েছিল কুরবানীর জন্য আবদ্ধ পশুগুলিকে যথাস্থানে
পৌঁছতে। তোমাদের যুদ্ধের আদেশ দেয়া হত, যদি না থাকত এমন কতকগুলি
মু'মিন নর ও নারী যাদেরকে তোমরা জাননা, তাদেরকে তোমরা পদদলিত
করতে অজ্ঞাতসারে। ফলে তাদের কারণে তোমরা ক্ষতিগ্রস্ত হতে। যুদ্ধের নির্দেশ
দেয়া হয়নি এ জন্য যে, তিনি যাকে ইচ্ছা নিজ অনুগ্রহ দান করবেন, যদি তারা
পৃথক হত, আমি তাদের মধ্যস্থিত কাফিরদেরকে মর্মন্তদ শাস্তি দিতাম। (সূরা
ফাতহ, ৪৮ : ২৫) সুতরাং ঐ সব মুসলিমকে যখন মাসজিদসমূহে প্রবেশ করা
হতে বিরত রাখা হয়েছে, যাদের দ্বারা মাসজিদসমূহ আবাদ হয়ে থাকে, তখন
মাসজিদগুলি ধ্বংস করতে আর বাকি রাখলো কি? মাসজিদের আবাদ শুধুমাত্র
বাহ্যিক রং ও চাকচিক্যের দ্বারা হয়না; বরং ওর মধ্যে আল্লাহ তা'আলার যিক্র
হওয়া, শারীয়াতের কার্যাবলী চালু থাকা, শির্ক ও বাহ্যিক ময়লা হতে পবিত্র
রাখাই হচ্ছে প্রকৃতপক্ষে মাসজিদকে আবাদ করা।
ইসলাম প্রতিষ্ঠিত থাকবেই
অতঃপর আল্লাহ সুবহানাহু ওয়া তা'আলা বলেন, أُولَبِكَ مَا كَانَ لَهُمْ أَنْ
يَدْخُلُوهَا إِلَّا خَابِفِينَ মাসজিদের মধ্যে নির্ভীকভাবে প্রবেশ করা মুশরিকদের
জন্য মোটেই শোভা পায়না। ভাবার্থ এই যে, 'হে মুসলিমগণ! তোমরা
মুশরিকদেরকে নির্ভীক চিত্তে আল্লাহর ঘরে (কা'বা ঘরে) প্রবেশ করতে দিবেনা,
আমি যখন তোমাদেরকে তাদের উপর জয়যুক্ত করব তখন তোমাদেরকে এ
কাজই করতে হবে।' অতঃপর মাক্কা বিজয়ের পরবর্তী বছর রাসূলুল্লাহ সাল্লাল্লাহু
'আলাইহি ওয়া সাল্লাম ঘোষণা করেন : 'এ বছরের পরে যেন কোনও মুশরিক
হাজ্জ করতে না আসে এবং কেহই যেন নগ্ন হয়ে বাইতুল্লাহর তাওয়াফ না করে।
যে সব লোকের মধ্যে সন্ধির সময়কাল নির্ধারিত হয়েছে তা ঠিকই থাকবে।'
(ফাতহুল বারী ৩/৫৬৫) প্রকৃতপক্ষে এই নির্দেশ নিম্নের এই আয়াতেরই সত্যতা
প্রমাণ করছে ও তার উপর আমল করছেঃ
--- OCR End ---