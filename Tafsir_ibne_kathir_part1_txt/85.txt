--- OCR Start ---
সূরা ১ : ফাতিহা
৮৫
পারা ১
قُلِ ادْعُوا اللَّهَ أَوِ ادْعُوا الرَّحْمَنَ أَيَّا مَّا تَدْعُوا فَلَهُ الْأَسْمَاءُ الْحُسْنَى
বল: তোমরা 'আল্লাহ' নামে আহ্বান কর অথবা 'রাহমান' নামে আহ্বান কর,
তোমরা যে নামেই আহ্বান করনা কেন, সব সুন্দর নামই তো তাঁর! (সূরা
ইসরাহ, ১৭: ১১০)
সহীহ বুখারী ও সহীহ মুসলিমে আবূ হুরাইরাহ (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন :
'আল্লাহ তা'আলার নিরানব্বইটি নাম রয়েছে। এক শতের একটা কম। যে
ওগুলি গণনা করবে সে জান্নাতে প্রবেশ করবে। (ফাতহুল বারী ১১/২১৮, মুসলিম
৪/২০৬২) 'জামে'উত তিরমিযী ও সুনান ইব্‌ন মাজাহও নামগুলি এসেছে।
(তিরমিযী ৯/৪৮০, ইব্‌ন মাজাহ ২/২১৬৯) ঐ দুই হাদীস গ্রন্থের বর্ণনায় শব্দের
কিছু পার্থক্য আছে এবং সংখ্যায় কিছু কম-বেশি রয়েছে।
الرَّحْمَنِ الرَّحِيمِ (আর রাহমানির রাহীম) এর অর্থ
الرَّحْمَنِ الرَّحِيمِ শব্দ দু'টিকে رَحْـَتْ থেকে নেয়া হয়েছে। অর্থের দিক দিয়ে
দু'টির মধ্যেই 'মুবালাগাহ' বা আধিক্য রয়েছে, তবে 'রাহীমের' চেয়ে 'রাহমানের'
মধ্যে আধিক্য বেশি আছে। আল্লামা ইব্‌ন জারীরের (রহঃ) কথা অনুযায়ী জানা
যায় যে, এতে প্রায় সবাই একমত। সহীহ তিরমিযীতে বর্ণিত আছে, আবদুর
রাহমান ইব্‌ন আউফ (রাঃ) বলেন, তিনি রাসূল সাল্লাল্লাহু 'আলাইহি ওয়া
সাল্লামকে বলতে শুনেছেন, মহান আল্লাহ বলেন :
আমিই আর-রাহমান, আমি রাহেম সৃষ্টি করেছি এবং আমার নাম থেকেই
রাহেম নামের সৃষ্টি। অতএব যে এর হিফাযাত করে, আমি তার সাথে সম্পর্ক অটুট
রাখি এবং যে ছিন্ন করে আমি তার সাথে সম্পর্ক ছিন্ন করি। (তিরমিযী ৬/৩৩)
ইতোপূর্বেই উল্লিখিত হয়েছে যে, রাহমানের অর্থ হল দুনিয়া ও আখিরাতে
দয়া প্রদর্শনকারী এবং রাহীমের অর্থ শুধু আখিরাতে রহমকারী। কেহ কেহ বলেন
যে, رَحْمَن শব্দটি مُشْتَقِ নয়। কারণ যদি তা এ রকমই হত তাহলে مَرْحُوْم এর
সঙ্গে মিলে যেত। অথচ কুরআনুল হাকীমের মধ্যে
وَكَانَ بِالْمُؤْمِنِينَ رَحِيمًا
--- OCR End ---