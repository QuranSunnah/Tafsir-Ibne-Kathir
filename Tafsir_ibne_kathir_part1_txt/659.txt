সূরা ২ : বাকারাহ
৬৫৯
পারা ৩
আল্লাহর পথে না দেয়। আল্লাহ অত্যন্ত পবিত্র, তিনি অপবিত্র জিনিস গ্রহণ
করেননা। আল্লাহ তা'আলা তাঁর বান্দাদেরকে লক্ষ্য করে বলেনঃ
وَلَا تَيَمَّمُوا الْخَبِيثَ مِنْهُ تُنْفِقُونَ
করার ইচ্ছা করনা যা তোমাদেরকে দেয়া হলে তোমরাও তা গ্রহণ করতে সম্মত
হতেনা। সুতরাং তোমরা এ রকম জিনিস কিরূপে আল্লাহকে দিতে চাও? আর
তিনি তা গ্রহণই বা করবেন কেন? তবে তোমরা যদি সম্পদ হাত ছাড়া হতে
দেখে নিজের অধিকারের বিনিময়ে কোন পঁচা-গলা জিনিস বাধ্য হয়ে গ্রহণ করে
নাও তাহলে অন্য কথা। কিন্তু আল্লাহ সুবহানাহু ওয়া তা'আলা তো তোমাদের
মত বাধ্য ও দুর্বল নন যে, তিনি এই সব জঘন্য জিনিস গ্রহণ করবেন? তিনি
কোন অবস্থায়ই এই সব জিনিস গ্রহণ করেননা।
বারা ইব্‌ন আযিব (রাঃ) বর্ণনা করেন : খেজুরের মৌসুমে আনসারগণ নিজ
নিজ সামর্থ্য অনুযায়ী খেজুরের গুচ্ছ এনে মাসজিদে নববীর দু'টি স্তম্ভের মধ্যে
রজ্জুতে ঝুলিয়ে দিতেন। ঐগুলি আসহাব-ই সুফফা ও দরিদ্র মুহাজিরগণ ক্ষুধার
সময় খেয়ে নিতেন। সাদাকাহর প্রতি আগ্রহ কম ছিল এরূপ একটি লোক ওতে
খারাপ খেজুরের একটি গুচ্ছ এনে ঝুলিয়ে দেয়। সেই সময় এই আয়াতটি অবতীর্ণ
হয় এবং তাতে বলা হয়, 'যদি তোমাদেরকে এই রকমই জিনিস উপঢৌকন স্বরূপ
দেয়া হয় তাহলে তোমরা তা কখনও গ্রহণ করতেনা। (তাবারী ৫/৫৫৯)
ইব্‌ন আব্বাস (রাঃ) বলেন: 'এর ভাবার্থ এই যে, তোমরা কেহকে উত্তম
মাল ধার দিয়েছ, কিন্তু পরিশোধ করার সময় সে নিকৃষ্ট মাল নিয়ে আসবে,
এইরূপ অবস্থায় তোমরা কখনও ঐ মাল গ্রহণ করবেনা। আর যদি গ্রহণ করও
তাহলে মূল্য কমিয়ে দিয়ে তা গ্রহণ করবে। তাই যে জিনিস তোমরা নিজেদের
হকের বিনিময়েই গ্রহণ করছনা, তা তোমরা আল্লাহর হকের বিনিময়ে কেন দিবে?
সুতরাং তোমরা উত্তম ও পছন্দনীয় মাল আল্লাহর পথে খরচ কর। এই অর্থই
হচ্ছে নিম্নের আয়াতটি :
لَنْ تَنَالُوا الْبِرَّ حَتَّى تُنْفِقُوا مِمَّا تُحِبُّوْنَ
তোমরা যা ভালবাস তা হতে ব্যয় না করা পর্যন্ত তোমরা কখনই কল্যাণ
লাভ করতে পারবেনা। (সূরা আলে ইমরান, ৩ : ৯২) অতঃপর আল্লাহ
তা'আলা বলেন: