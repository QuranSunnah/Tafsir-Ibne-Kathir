সূরা ২: বাকারাহ
৪৪৫
পারা ২
রাহাযানী, প্রচলিত আইনের বিরোধীতা, শাসকের বিরোধীতা কিংবা এ ধরনের
কোন কিছু হয়ে যাওয়ার সম্ভাবনা থাকলে তখন তার জন্য এ বিষয়টি
শিথিলযোগ্য। কিন্তু কোন ব্যক্তি যদি তাকে দেয়া শিথিলতার সুযোগ নিয়ে
আল্লাহর অবাধ্যতা করে সুযোগের অসদ্ব্যবহার করতেই থাকে তাহলে তার জন্য
আর এটি বিবেচ্য বিষয় হবেনা, তা সে যদি সত্যি সত্যি অপারগ হয় তবুও।
সাঈদ ইব্‌ন যুবাইরও (রহঃ) অনুরূপ বলেছেন। সাঈদ (রহঃ) এবং মুকাতিল
ইন্ন হিব্বান (রহঃ) বলেছেন যে, অনিচ্ছাকৃত অবাধ্যতা হল এটা মনে করা যে,
ইহা অনুমোদনযোগ্য। (ইব্‌ন আবী হাতিম ১/২৩৬) এ বিষয়ে ইব্‌ন আব্বাস
(রাঃ) বলেন : এখানে আয়াতের ভাবার্থে অনিচ্ছাকৃত অবাধ্যতা হল তা যে,
ইচ্ছা না থাকা সত্ত্বেও মৃত প্রাণীর মাংস আহার করতে বাধ্য হওয়া এবং এর
পুনরাবৃত্তি না করা, তবে এগুলো পেট পুরে না খাওয়া।
জিজ্ঞাস্য : একটি লোক ক্ষুধার জ্বালায় খুবই কাতর হয়ে পড়েছে। এমন সময়
সে একটি মৃত জীব দেখতে পেয়েছে এবং তার সম্মুখে অপরের একটি হালাল
বস্তুও রয়েছে। যেখানে আত্মীয়তার বন্ধন ছিন্নতারও ভয় নেই এবং কোন কষ্টও
নেই, এই অবস্থায় তাকে অপরের জিনিসটিই খেয়ে নিতে হবে, মৃত জীবটি খেতে
হবেনা। ইবন মাজাহয় একটি হাদীস রয়েছে, আব্বাদ ইব্‌ন শারজাবীল আনাযী
(রাঃ) বর্ণনা করেনঃ 'এক বছর আমাদের দেশে দুর্ভিক্ষ হয়। আমি মাদীনা গমন
করি এবং একটি ক্ষেতে ঢুকে কিছু শিষ ভেঙ্গে নেই ও ছিলে খেতে আরম্ভ করি।
আর কিছু শিষ চাদরে বেঁধে নিয়ে চলতে থাকি। ক্ষেতের মালিক দেখতে পেয়ে
আমাকে ধরে ফেলে এবং মার-পিট করে আমার চাদর কেড়ে নেয়। আমি
রাসূলুল্লাহ সাল্লাল্লাহু আলাইহি ওয়া সাল্লামের কাছে হাযির হয়ে তাঁকে সমস্ত ঘটনা
খুলে বলি। রাসূলুল্লাহ সাল্লাল্লাহু আলাইহি ওয়া সাল্লাম ঐ লোকটিকে বললেন :
'না তুমি এই ক্ষুধার্তকে খেতে দিলে, না তার জন্য অন্য কোন চেষ্টা করলে,
আর না তুমি তাকে বুঝালে বা শেখালে! এই বেচারা তো ক্ষুধার্ত ও মূর্খ ছিল।
যাও, তার কাপড় তাকে ফিরিয়ে দাও এবং এক ওয়াসাক বা অর্ধওয়াসাক (এক
ওয়াসাকে প্রায় ১৮০ কেজি) শস্য দিয়ে দাও।' (ইব্‌ন মাজাহ ২/৭৭০) আম্র
ইব্‌ন শুয়াইব (রহঃ) তার পিতা থেকে বর্ণনা করেন যে, তার দাদা শুনেছেন যে,
গাছে লটকে থাকা খেজুর সম্বন্ধে রাসূলুল্লাহ সাল্লাল্লাহু আলাইহি ওয়া সাল্লাম
জিজ্ঞাসিত হলে তিনি বলেনঃ
'অভাবী লোক যদি ফসল থেকে কিছু খায়, কিন্তু বাড়ী নিয়ে না যায় তাহলে তার
কোন অপরাধ নেই।' (তিরমিযী ৪/৫১০) মুকাতিল ইন্ন হিব্বান (রহঃ) বলেনঃ