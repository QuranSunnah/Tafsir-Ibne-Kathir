সূরা ২ : বাকারাহ
৪৮৮
আমপারা ২
যারা তাদের ও তাদের ধর্মের প্রকাশ্য শত্রু? ঐ মুশরিকরা যেমন মুসলিমদের
সাথে যুদ্ধ করছে তেমনি মুসলিমদেরও উচিত তাদের সাথে যুদ্ধ করা। যেমন
অন্য স্থানে আল্লাহ তা'আলা বলেন :
وَقَاتِلُوا الْمُشْرِكِينَ كَافَّةً كَمَا يُقَاتِلُونَكُمْ كَافَّةً
আর মুশরিকদের বিরুদ্ধে সকলে একযোগে যুদ্ধ কর, যেমন তারা তোমাদের
বিরুদ্ধে সকলে একযোগে যুদ্ধ করে। (সূরা তাওবাহ, ৯ : ৩৬) এখানেও বলা
হয়েছে: 'তাদেরকে যেখানেই পাবে হত্যা কর এবং তাদেরকে সেখান হতে বের
করে দাও যেখান হতে তারা তোমাদেরকে বের করে দিয়েছে।' ভাবার্থ এই যে,
হে মুসলিমগণ! তাদের উদ্দেশ্য যেমন তোমাদেরকে হত্যা করা ও নির্বাসন দেয়া
তেমনি এর প্রতিশোধ হিসাবে তোমাদেরও এরূপ উদ্দেশ্য থাকা উচিত।
যুদ্ধে নিহতদের অঙ্গ প্রত্যঙ্গ না কাটা এবং যুদ্ধলব্ধ মালামাল
থেকে চুরি না করার নির্দেশ
বলা হচ্ছে যে, সীমা অতিক্রমকারীদেরকে আল্লাহ তা'আলা ভালবাসেননা।
অর্থাৎ হে মু'মিনগণ! তোমরা আল্লাহ তা'আলার বিরুদ্ধাচরণ করনা। নাক, কান
ইত্যাদি কেটো না, বিশ্বাসঘাতকতা ও চুরি করনা এবং শিশুদেরকে হত্যা
করনা। ঐ বয়ঃবৃদ্ধদেরকেও হত্যা করনা যাদের যুদ্ধ করার যোগ্যতা নেই এবং
যারা যুদ্ধে অংশগ্রহণ করেনা। সংসার ত্যাগীদেরকেও হত্যা করনা। বিনা কারণে
তাদের বৃক্ষাদি কেটে ফেলনা এবং তাদের জীব-জন্তুগুলো ধ্বংস করনা। ইন্ন
আব্বাস (রাঃ), উমার ইব্‌ন আবদুল আযীয (রহঃ), মুকাতিল ইব্‌ন হিব্বান
(রহঃ) প্রমুখ মনীষীগণ এই আয়াতের তাফসীরে এ কথাই বলেছেন। সহীহ
হাদীসে রয়েছে, রাসূলুল্লাহ সাল্লাল্লাহু আলাইহি ওয়া সাল্লাম মুসলিম
সেনাবাহিনীকে নির্দেশ দিয়ে বলেছিলেনঃ
'আল্লাহর পথে যুদ্ধ করবে, বিশ্বাসঘাতকতা করবেনা, চুক্তি ভঙ্গ হতে বিরত
থাকবে, নাক কান ইত্যাদি অঙ্গ-প্রত্যঙ্গ কেটে নিবেনা, শিশুদেরকে ও সংসার
বিরাগীদেরকে হত্যা করবেনা, আর যারা উপাসনা গৃহে পড়ে থাকে।' (মুসলিম
৩/১৩৫৭) সহীহ বুখারী ও সহীহ মুসলিমে রয়েছে, একবার এক যুদ্ধে এক
মহিলাকে নিহত অবস্থায় পাওয়া যায়, রাসূলুল্লাহ সাল্লাল্লাহু আলাইহি ওয়া সাল্লাম
এটা অত্যন্ত খারাপ মনে করেন এবং মহিলা ও শিশুদেরকে হত্যা করতে নিষেধ
করেন। (ফাতহুল বারী ৬/১৭২, মুসলিম ৩/১৩৬৪)