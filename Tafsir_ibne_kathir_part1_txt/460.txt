সূরা ২ : বাকারাহ
৪৬০
পারা ২
করার অনুমতি দিন।' রাসূলুল্লাহ সাল্লাল্লাহু আলাইহি ওয়া সাল্লাম বললেনঃ 'না।'
তিনি বললেন : 'অর্ধেকের অনুমতি দিন।' রাসূলুল্লাহ সাল্লাল্লাহু আলাইহি ওয়া
সাল্লাম বললেন : 'না।' তিনি বলেন : 'এক-তৃতীয়াংশের অনুমতি দিন।'
রাসূলুল্লাহ সাল্লাল্লাহু আলাইহি ওয়া সাল্লাম বললেন: 'এক-তৃতীয়াংশ সম্পদ
অসিয়াত কর, তবে এটাও বেশী। তোমার উত্তরাধিকারিণীকে তুমি যে দরিদ্র ও
অস্বচ্ছল অবস্থায় ছেড়ে যাবে এবং তারা অন্যের সামনে হাত পাতবে এর চেয়ে
বরং তাদেরকে সম্পদশালী রূপে ছেড়ে যাওয়াই উত্তম।' (ফাতহুল বারী ৫/৭২৪,
মুসলিম ৩/১২৫০) ইব্‌ন আব্বাস (রাঃ) বর্ণনা করেন, 'মানুষ যদি এক
তৃতীয়াংশকে ছেড়ে এক চতুর্থাংশের উপর আসত! কেননা রাসূলুল্লাহ সাল্লাল্লাহু
আলাইহি ওয়া সাল্লাম এক তৃতীয়াংশের অনুমতি প্রদান করে এটাও বলেছেন যে,
এক-তৃতীয়াংশও বেশী।' (বুখারী ২৭৪৩) অতঃপর বলা হচ্ছে
$$فَمَنْ بَدَّلَهُ بَعْدَ مَا سَمِعَهُ فَإِنَّمَا إِثْمُهُ عَلَى الَّذِينَ يُبَدِّلُوْنَهُ إِنَّ اللَّهَ سَمِيعٌ
عَلِيمٌ$$ যে ব্যক্তি অসিয়াতকে পরিবর্তন করবে, তাতে কম-বেশি করবে কিংবা
গোপন করবে, এর পাপের বোঝা সেই পরিবর্তনকারীকেই বইতে হবে।
অসিয়াতকারীর প্রতিদান আল্লাহ তা'আলার নিকট সাব্যস্ত হয়েই গেছে। আল্লাহ
সুবহানাহু ওয়া তা'আলা অসিয়াতকারীর অসিয়াতের বিশুদ্ধতার কথাও জানেন
এবং পরিবর্তনকারীর পরিবর্তনও জানেন। কোন কথা ও রহস্য তাঁর নিকট গোপন
থাকেনা। ইব্‌ন আব্বাস (রাঃ), আবুল আলিয়া (রহঃ), মুজাহিদ (রহঃ), যাহহাক
(রহঃ), রাবী ইব্‌ন আনাস (রহঃ) এবং সুদ্দী (রহঃ) এঁর শব্দটির অর্থ করেছেন
'ভুল'। যেমন কোন উত্তরাধিকারীকে কোনও প্রকারে বেশি দেয়ার ব্যবস্থা করা।
যেমন বলা হল যে, অমুক জিনিস অমুকের হাতে এত এত দামে বেচে দেয়া
হোক ইত্যাদি। এটা ভুল বশতঃই হোক অথবা অত্যধিক ভালবাসার কারণে
অনিচ্ছাকৃতই হোক কিংবা এই অপরাধের কারণে পরবর্তী সময়ে (আখিরাতে)
শাস্তির কথা না জানার কারণেই হোক। এরূপ স্থলে অসিয়াতকারী যার নিকট
অসিয়াতের কথা প্রকাশ করে গেল, সে যদি অসিয়াতকে রদবদল করে যেভাবে
অসিয়াত করা উচিত সেইভাবে সম্পদের পুনঃ বন্টন করে দেয় তাহলে তাতে
তার কোন পাপ হবেনা। অসিয়াতকে শারীয়াতের নির্দেশ অনুযায়ী চালু করা
উচিত, যেন মৃত ব্যক্তিও আল্লাহর শাস্তি হতে বাঁচতে পারে, হকদারগণও তাদের
হক পেয়ে যায় এবং অসিয়াতও শারীয়াত অনুযায়ী সম্পন্ন হয়। এ অবস্থায়
পরিবর্তনকারীর কোন পাপ হবেনা।'