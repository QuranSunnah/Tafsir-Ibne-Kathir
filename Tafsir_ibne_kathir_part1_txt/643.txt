সূরা ২: বাকারাহ
৬৪৩
পারা ৩
ইব্‌ন ফালিখ ইব্‌ন আবীর ইব্‌ন শালিখ ইব্‌ন আরফাখশান্দ ইব্‌ন শাম ইব্‌ন নূহ।
মুজাহিদ (রহঃ) বলেন যে, দুনিয়ার পূর্ব-পশ্চিম সাম্রাজ্যের অধিপতি চারজন।
তন্মধ্যে দু'জন মুসলিম ও দু'জন কাফির। মুসলিম দু'জন হচ্ছেন সুলাইমান ইন্ন
দাঊদ (আঃ) ও যুলকারনাইন এবং কাফির দু'জন হচ্ছে নামরূদ ও বখতে নাসর।
(তাবারী ৫/৪৩৩) ঘোষণা হচ্ছেঃ
اَلَمْ تَرَإِلَى الَّذِي حَاجَّ إِبْرَاهِمَ فِي رَبِّةٍ হে নাবী! তুমি স্বচক্ষে ঐ ব্যক্তিকে দেখনি,
যে ইবরাহীমের সঙ্গে আল্লাহর অস্তিত্ব সম্বন্ধে বিতর্কে লিপ্ত হয়েছিল? এই লোকটি
নিজেকে আল্লাহ বলে দাবী করেছিল। যেমন তারপরে ফির'আউনও তার নিজস্ব
লোকদের মধ্যে এই দাবী করেছিল : 'আমি ছাড়া তোমাদের যে অন্য কোন
আল্লাহ আছে তা আমার জানা নেই' তার রাজত্ব দীর্ঘ দিন ধরে চলে আসছিল
বলে তার মস্তিস্কে ঔদ্ধত্য ও আত্মম্ভরিতা প্রবেশ করেছিল এবং তার স্বভাবের
মধ্যে অবাধ্যতা, অহংকার এবং আত্মগরিমা ঢুকে পড়েছিল। কারও কারও মতে
সে সুদীর্ঘ চারশ' বছর ধরে শাসন কাজ চালিয়ে আসছিল। সে ইবরাহীমকে
(আঃ) আল্লাহর অস্তিত্বের উপর প্রমাণ উপস্থিত করতে বললে তিনি অস্তিত্বহীনতা
থেকে অস্তিত্বে আনয়ন এবং অস্তিত্ব হতে অস্তিত্বহীনতায় পরিণতকরণ এই দলীল
পেশ করেন। এটা সূর্যের ন্যায় উজ্জ্বল দলীল ছিল। প্রাণীসমূহের পূর্বে কিছুই না
থাকা এবং পুনরায় নিশ্চিহ্ন হয়ে যাওয়া; এই প্রাণীসমূহের সৃষ্টিকর্তার অস্তিত্বের
স্পষ্ট দলীল এবং তিনিই আল্লাহ। নামরূদ উত্তরে বলে : এটাতো আমিও করতে
পারি। এই কথা বলে সে দু'জন লোককে ডেকে পাঠায় যাদের উপর মৃত্যু
দন্ডাদেশ জারী করা হয়েছিল। অতঃপর সে একজনকে হত্যা করে এবং
অপরজনকে ছেড়ে দেয়। (তাবারী ৫/৪৩৩, ৪৩৬, ৪৩৭) এই উত্তর ও দাবী যে
কত অবাস্তব ও বাজে ছিল তা বলাই বাহুল্য। ইবরাহীমতো (আঃ) আল্লাহ
তা'আলার গুণাবলীর মধ্যে একটি গুণ এই বর্ণনা করেন যে, তিনি সৃষ্টি করেন
অতঃপর ধ্বংস করেন। আর নামরূদ তো ঐ লোক দু'টিকে সৃষ্টি করেনি এবং
তাদের অথবা তার নিজের জীবন ও মৃত্যুর উপর তার কোন ক্ষমতাই নেই। কিন্তু
শুধু অজ্ঞদেরকে প্ররোচিত করার জন্য এবং বাজিমাত করার উদ্দেশে সে যে ভুল
করছে ও তর্কের মূলনীতির উল্টো কাজ করছে এটা জানা সত্ত্বেও একটা কথা
বানিয়ে নেয়। অতঃপর বাদশাহ নামরূদ ইবরাহীমের (আঃ) অনুবর্তীত হয়ে
ঘোষণা করলঃ
مَا عَلِمْتُ لَكُمْ مِّنْ إِلهِ غَيْرِي