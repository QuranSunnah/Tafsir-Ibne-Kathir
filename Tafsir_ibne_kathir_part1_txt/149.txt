--- OCR Start ---
সূরা ২ : বাকারাহ
১৪৯
পারা ১
উপহাস/তামাসা
আবূ যার (রাঃ) জিজ্ঞেস করলেন : 'হে আল্লাহর রাসূল সাল্লাল্লাহু 'আলাইহি
ওয়া সাল্লাম! মানুষের মধ্যে কি শাইতান আছে? তিনি উত্তরে বলেন: 'হ্যাঁ' যখন
এই মুনাফিকরা মুসলিমদের সঙ্গে মিলিত হয় তখন বলে : 'আমরা তো
তোমাদের সঙ্গেই আছি, অর্থাৎ যেমন তোমরা, তেমনই আমরা, আমরা তো
তাদেরকে উপহাস করছিলাম।' (তাবারী ১/৩০০) ইব্‌ন আব্বাস (রাঃ), রাবী
ইব্‌ন আনাস (রহঃ) এবং কাতাদাহর (রহঃ) তাফসীরও এটাই। (তাবারী
১/৩০০) মহান আল্লাহ শাইতানদেরকে উত্তর দিতে গিয়ে তাদের প্রতারণামূলক
কাজের মুকাবিলায় বলেন যে, আল্লাহ তা'আলাও তাদেরকে উপহাস করবেন
এবং অবাধ্যতার মধ্যে উদ্ভ্রান্ত হয়ে ফিরতে দিবেন। যেমন কুরআন মাজীদের
এক জায়গায় আছেঃ
$$
يَوْمَ يَقُولُ الْمُنْفِقُونَ وَالْمُنْفِقَاتُ لِلَّذِينَ آمَنُوا انْظُرُونَا نَقْتَبِسُ
مِنْ نُّورِكُمْ قِيلَ ارْجِعُوا وَرَاءَكُمْ فَالْتَمِسُوا نُورًا فَضُرِبَ بَيْنَهُمْ بِسُورٍ لَّهُ
بَابٌ بَاطِنُهُ فِيْهِ الرَّحْمَةُ وَظَاهِرُهُ مِنْ قِبَلِهِ الْعَذَابُ
$$
সেদিন (কিয়ামাতের দিন) মুনাফিক নর-নারী মু'মিনদের বলবে : তোমরা
আমাদের জন্য একটু থাম, যাতে আমরা তোমাদের জ্যোতির কিছু গ্রহণ করতে
পারি। বলা হবে: তোমরা তোমাদের পিছনে ফিরে যাও এবং আলোর সন্ধান
কর। অতঃপর উভয়ের মাঝে স্থাপিত হবে একটি প্রাচীর যাতে একটি দরজা
থাকবে, ওর অভ্যন্তরে থাকবে রাহমাত এবং বহির্ভাগে থাকবে শাস্তি। (সূরা
হাদীদ, ৫৭: ১৩) অন্যত্র আল্লাহ তা'আলা ঘোষনা করেন:
$$
وَ لَا يَحْسَبَنَّ الَّذِيْنَ كَفَرُوا أَنَّمَا نُمْلِي لَهُمْ خَيْرٌ لِأَنْفُسِهِمْ إِنَّمَا نُمْلِي
لَهُمْ لِيَزْدَادُوا إِثْمًا
$$
অবিশ্বাসীরা যেন এ ধারণা না করে যে, আমি তাদেরকে যে অবকাশ দিয়েছি
তা তাদের জীবনের জন্য কল্যাণকর; তারা স্বীয় পাপ বর্ধিত করবে এ জন্যই
আমি তাদেরকে অবসর প্রদান করি। (সূরা আলে ইমরান, ৩ : ১৭৮) অতঃপর
তিনি বলেন : ইহা এবং এ ধরণের বিষয়ই আল্লাহ তা'আলা মুনাফিক এবং
মুশরিকদের উপহাস বা হাসি-ঠাট্টাচ্ছলে উল্লেখ করেছেন। এরকমই আল্লাহ
তা'আলার কথাঃ
--- OCR End ---