--- OCR Start ---
সূরা ২ : বাকারাহ
৫৩২
পারা ২
এবং তাদের নিকট আমার সুস্পষ্ট আয়াতসমূহ আবৃত্তি করা হলে তুমি
কাফিরদের মুখমন্ডলে অসন্তোষের লক্ষণ দেখবে; যারা তাদের নিকট আমার
আয়াত আবৃত্তি করে তাদেরকে তারা আক্রমণ করতে উদ্যত হয়। তুমি বল ঃ
তাহলে কি আমি তোমাদেরকে এটি অপেক্ষা অন্য কিছুর সংবাদ দিব? ওটা
আগুন; এ বিষয়ে আল্লাহ প্রতিশ্রুতি দিয়েছেন কাফিরদেরকে এবং ওটা কত নিকৃষ্ট
প্রত্যাবর্তন স্থল! (সূরা হাজ্জ, ২২ ঃ ৭২) এখানেও বলা হচ্ছে যে, মুনাফিকদের
জন্য জাহান্নামই যথেষ্ট এবং নিশ্চয়ই ওটা নিকৃষ্ট আশ্রয় স্থল।
মু'মিনরা আল্লাহকে খুশি করার জন্য উন্মুখ থাকে
মুনাফিকদের জঘন্য চরিত্রের বর্ণনা দেয়ার পর এখন মু'মিনদের প্রশংসা করা
হচ্ছে। ইব্‌ন আব্বাস (রাঃ), আনাস (রাঃ), সাঈদ ইব্‌ন মুসাঈব (রহঃ), আবূ
উসমান আন নাহদী (রহঃ), ইকরিমাহ (রহঃ) এবং অন্যান্যরা বর্ণনা করেছেন যে,
এ আয়াতটি সুহাইব ইবন সিনান আর-রুমীর (রাঃ) ব্যাপারে অবতীর্ণ হয়েছে।
তিনি মাক্কায় ইসলাম ধর্ম গ্রহণ করেন। তিনি মাদীনায় হিজরাত করতে চাইলে
মাক্কার কাফিরেরা তাঁকে বলে, 'আমরা তোমাকে ধন-সম্পদ নিয়ে মাদীনা যেতে
দিবনা। তুমি ধন-সম্পদ ছেড়ে গেলে যেতে পার। তিনি সমস্ত সম্পদ পৃথক করেন
এবং কাফিরেরা তাঁর ঐ সম্পদ অধিকার করে নেয়। সুতরাং তিনি ঐ সব সম্পদ
ছেড়ে দিয়েই মাদীনায় হিজরাত করেন। উমার (রাঃ) ও সাহাবীগণের একটি বিরাট
দল তাঁর অভ্যর্থনার জন্য 'হুররা' নামক স্থান পর্যন্ত এগিয়ে আসেন এবং তাঁকে
অভিনন্দন জানিয়ে বলেন: 'আপনি বড়ই উত্তম ও লাভজনক ব্যবসা করেছেন।' এ
কথা শুনে তিনি বলেন : 'আপনাদের ব্যবসায়েও যেন আল্লাহ তা'আলা
আপনাদেরকে ক্ষতিগ্রস্ত না করেন। আচ্ছা বলুন তো, এই অভিনন্দনের কারণ কি?'
ঐ মহান ব্যক্তিগণ বলেন : 'আপনার সম্বন্ধে রাসূলুল্লাহ সাল্লাল্লাহু আলাইহি ওয়া
সাল্লামের উপর এই আয়াতটি অবতীর্ণ হয়েছে।' তিনি রাসূলুল্লাহ সাল্লাল্লাহু
আলাইহি ওয়া সাল্লামের নিকট পৌঁছলে তিনিও তাঁকে সুসংবাদ প্রদান করে বলেন
: তোমার ব্যবসা সাফল্যমন্ডিত হয়েছে হে সুহাইব! (তাবারী ৪/২৪৮)
অধিকাংশ মুফাস্সিরের এও উক্তি রয়েছে যে, এই আয়াতটি সাধারণ প্রত্যেক
মুজাহিদের ব্যাপারেই প্রযোজ্য। যেমন অন্য স্থানে রয়েছেঃ
إِنَّ اللَّهَ اشْتَرَى مِنَ الْمُؤْمِنِينَ أَنْفُسَهُمْ وَ اَمْوَالَهُمْ بِأَنَّ لَهُمُ الْجَنَّةَ
يُقَاتِلُونَ فِي سَبِيْلِ اللَّهِ فَيَقْتُلُوْنَ وَيُقْتَلُوْنَ وَعْدًا عَلَيْهِ حَقًّا فِي
--- OCR End ---