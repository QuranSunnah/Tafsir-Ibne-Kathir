সূরা ২ : বাকারাহ
৬৮০
পারা ৩
যে ব্যক্তি কিয়ামাতের দিন আল্লাহর আরশের ছায়া লাভ কামনা করে সে যেন এই
প্রকারের দরিদ্রদেরকে অবকাশ দেয় বা ঋণ সম্পূর্ণরূপে ক্ষমা করে দেয়। মুসনাদ
আহমাদে রয়েছে, যে ব্যক্তি কোন দরিদ্র লোকের উপর স্বীয় প্রাপ্য আদায়ের
ব্যাপারে নম্রতা প্রকাশ করে এবং তাকে অবকাশ দেয়; অতঃপর যতদিন পর্যন্ত
সে তার কাছে প্রাপ্য পরিশোধ করতে না পারবে ততদিন পর্যন্ত সে প্রতিদিন সেই
প্রাপ্যের পরিমাণ দান করার সাওয়াব পেতে থাকবে। অন্য বর্ণনায় রয়েছে,
রাসূলুল্লাহ সাল্লাল্লাহু আলাইহি ওয়া সাল্লাম বলেছেন : 'সে প্রতিদিন ওর দ্বিগুণ
পরিমাণ দানের সাওয়াব পেতে থাকবে।' এ কথা শুনে বুরাইদা (রাঃ) বলেনঃ
'হে আল্লাহর রাসূল সাল্লাল্লাহু আলাইহি ওয়া সাল্লাম! পূর্বে আপনি ঐ পরিমাণ
দানের সাওয়াব প্রাপ্তির কথা বলেছিলেন। আর এখন ওর দ্বিগুণ পরিমাণ সাওয়াব
প্রাপ্তির কথা বললেন?' তখন রাসূলুল্লাহ সাল্লাল্লাহু আলাইহি ওয়া সাল্লাম বললেন :
'হ্যাঁ, যে পর্যন্ত মেয়াদ অতিক্রান্ত না হবে সেই পর্যন্ত ওর সমপরিমাণ দানের
সাওয়াব লাভ করবে, এবং যখন মেয়াদ অতিক্রান্ত হয়ে যাবে তখন ওর দ্বিগুণ
পরিমাণ দানের সাওয়াব লাভ করবে।' (আহমাদ ৫/৩৬০)
ইমাম আহমাদ (রহঃ) বর্ণনা করেন, মুহাম্মাদ ইব্‌ন কাব আল-কারাযী (রহঃ)
বলেছেন যে, এক লোকের কাছে আবূ কাতাদাহর (রাঃ) কিছু টাকা পাওনা ছিল।
তিনি ঐ ঋণ আদায়ের তাগাদায় তার বাড়ী যেতেন; কিন্তু সে লুকিয়ে থাকত এবং
তার সাথে দেখা করতনা। একদা তিনি তার বাড়ী এলে একটি ছেলে বেরিয়ে
আসে। তিনি তাকে তার সম্বন্ধে জিজ্ঞেস করেন। সে বলে : 'হ্যাঁ, তিনি বাড়ীতেই
আছেন এবং খাবার খাচ্ছেন।' তখন আবূ কাতাদাহ (রাঃ) তাকে উচ্চস্বরে ডাক
দিয়ে বলেন : 'আমি জেনেছি যে, তুমি বাড়ীতেই আছ; সুতরাং বাইরে এসো
এবং উত্তর দাও। ঐ বেচারা বাইরে এলে তিনি তাকে বললেন : 'লুকিয়ে থাকছ
কেন?' লোকটি বলল : 'জনাব! প্রকৃত ব্যাপার এই যে, আমি একজন দরিদ্র
লোক। এখন আমার নিকট আপনার ঋণ পরিশোধ করার মত অর্থ নেই। তাই,
লজ্জায় আপনার সাথে সাক্ষাৎ করতে পারিনা।' তিনি বলেন: 'শপথ কর।' সে
শপথ করল। এ দেখে তিনি কান্নায় ভেঙ্গে পড়লেন এবং বললেন : 'আমি
রাসূলুল্লাহ সাল্লাল্লাহু আলাইহি ওয়া সাল্লামের মুখে শুনেছি : 'যে ব্যক্তি দরিদ্র
ঋণগ্রস্তকে অবকাশ দেয় কিংবা তার ঋণ ক্ষমা করে দেয় সে কিয়ামাতের দিন
আল্লাহর আরশের ছায়ার নীচে থাকবে।' (মুসলিম ৪/২০৮৪, আহমাদ ৫/৩০৮)
আবূ ইয়ালা (রহঃ) বর্ণনা করেন, হুযাইফা (রাঃ) বলেন, রাসূলুল্লাহ সাল্লাল্লাহু
আলাইহি ওয়া সাল্লাম বলেছেন : কিয়ামাতের দিন একটি লোককে আল্লাহ
তা'আলার সামনে আনা হবে। তাকে আল্লাহ তা'আলা জিজ্ঞেস করবেনঃ