সূরা ২ : বাকারাহ
৩০৩
পারা ১
তা'আলা বলেন যে, অঙ্গীকার করে তা ভঙ্গ করা, এটা তো ইয়াহুদীদের চিরাচরিত
অভ্যাস, বরং তাদের অধিকাংশের অন্তরই তো ঈমান শূন্য।
ইয়াহুদীরা তাদের প্রতিশ্রুতি ভঙ্গ করেছিল
যখন বলা হল যে, মুহাম্মাদ সাল্লাল্লাহু 'আলাইহি ওয়া সাল্লামকে রাসূল
হিসাবে প্রেরণ করে আল্লাহ সুবহানাহু ওয়া তা'আলা যখন ইয়াহুদীদেরকে তাদের
প্রতিশ্রুতির কথা স্মরণ করিয়ে দেন তখন এই আয়াতের উত্তরে ইয়াহুদী পন্ডিত
ও নেতা মালিক ইব্‌ন আস-সাঈফ বলে : আল্লাহর শপথ! মুহাম্মাদ সম্পর্কে
আল্লাহর সাথে আমাদের কোন প্রতিশ্রুতি ছিলনা এবং তিনি আমাদের কাছ থেকে
কোন ওয়াদাও গ্রহণ করেননি। তার এই বক্তব্যের জবাবে আল্লাহ তা'আলা এ
আয়াতে বলেন, যখনই তারা কোন অঙ্গীকারে আবদ্ধ হয় তখনই তাদের একদল
তা ভঙ্গ করে। (তাবারী ২/৪০০)
نَبَدَ এর অর্থ হচ্ছে 'ফেলে দেয়া।' ইয়াহুদীরা আল্লাহর কিতাবকে এবং তাঁর
অঙ্গীকারকে এমনভাবে ছেড়ে দিয়েছিল যে, যেন তারা তা ফেলেই দিয়েছিল। এ
জন্যই তাদের নিন্দার ব্যাপারে এ শব্দই ব্যবহার করা হয়েছে। আল্লাহ সুবহানাহু
ওয়া তা'আলা বলেন যে, যখন তাদের একটি দল কিতাবের নির্দেশ অগ্রাহ্য করে
ওকে এমনভাবে ছেড়ে দেয় যে, সে যেন জানেইনা। তাওরাতের মাধ্যমে তারা
তাঁর মুকাবিলা করতে সক্ষম হয়নি। কেননা ওটা তো তাঁর সত্যতা প্রমাণকারী।
সুতরাং ওটাকে তারা পরিত্যাগ করে অন্য কিতাব গ্রহণ করে ওর পিছনে লেগে
যায়। আল্লাহর কিতাবকে তারা এমনভাবে ছেড়ে দেয়, যেন তারা ওর সম্বন্ধে কিছু
জানতইনা। (তাবারী ২/২০৪) প্রবৃত্তির বশবর্তী হয়ে তারা আল্লাহর কিতাবকে
তাদের পৃষ্ঠের পিছনে নিক্ষেপ করে।
সুলাইমানের (আঃ) সময়েও যাদু ছিল
'সুলাইমানের (আঃ) রাজত্বকালে শাইতানরা যা আবৃত্তি করত, তারা ওরই
অনুসরণ করছে' এর বর্ণনায় জানা যায় : সুলাইমানের (আঃ) রাজত্বকালের পূর্বে
শাইতানরা আকাশে উঠে যেত এবং পৃথিবীতে কার কখন মৃত্যু হবে, কোন্ ঘটনা
সংঘটিত হবে ইত্যাদি অজানা গোপনীয় ব্যাপারে যখন মালাইকা আলাপ করত
শাইতান তা তাদের কাছ থেকে চুরি করে শুনে নিত। পরে শাইতান ঐ বিষয়
গনকদের কাছে বলে দিত এবং গনকরা আবার লোকদের কাছে বলে বেড়াত।
লোকেরাও গনকদের কথা সত্য বলে মেনে নিত ও বিশ্বাস করত। গনকরা যখন
শাইতানদের বিশ্বাস করত তখন শাইতানরা সত্য ঘটনার সাথে আরও নানা মিথ্যা