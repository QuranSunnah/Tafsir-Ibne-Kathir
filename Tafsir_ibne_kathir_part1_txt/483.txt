--- OCR Start ---
সূরা ২ : বাকারাহ
৪৮৩
পারা ২
সাঈদ ইব্‌ন যুবাইর (রহঃ) ইকরিমাহ (রহঃ), হাসান বাসরী (রহঃ), কাতাদাহ
(রহঃ), সুদ্দী (রহঃ), মুকাতিল ইন্ন হিব্বান (রহঃ), এবং আবদুর রাহমান ইন্ন
জায়েদ ইব্‌ন আসলামও (রহঃ) এই কথাই বলেন যে, ঐ ব্যক্তি যে অত্যাচারী
এটা সে নিজে জানা সত্ত্বেও তার মোটেই বিবাদ করা উচিত নয়। (ইব্‌ন আবী
হাতিম ১/৩৯৩, ৩৯৪, তাবারী ৩/৫৫০/৫৫১)
কোন বিচারকের বিচারের ফলে নিষিদ্ধ বিষয় জায়িয হয়না
উম্মে সালামাহ (রাঃ) হতে বর্ণিত, রাসূলুল্লাহ সাল্লাল্লাহু আলাইহি ওয়া সাল্লাম
বলেছেন : 'আমি একজন মানুষ। লোকেরা আমার নিকট বিবাদ নিয়ে উপস্থিত
হয়। সম্ভবতঃ একজন অপরজন অপেক্ষা বেশি যুক্তিবাদী। তার যুক্তিপূর্ণ কথা শুনে
আমি হয়ত তারই স্বপক্ষে ফাইসালা করে থাকি (অথচ ফাইসালা প্রকৃত ঘটনার
বিপরীত)। তবে জেনে রেখ, যে ব্যক্তির পক্ষে এরূপ ফাইসালা করার ফলে কোন
মুসলিমের হক আমি তাকে দিয়ে দেই, ওটা হচ্ছে আগুনের টুকরা। সুতরাং সে
যেন ওটা না নেয়।' (ফাতহুল বারী ১৩/১৯০, মুসলিম ৩/১৩৭৩) আমি বলি যে,
এই আয়াত এবং এই হাদীস এই বিষয়ের উপর দলীল যে, বিচারকের বিচার কোন
মামলার মূল শারীয়াতকে পরিবর্তন করেনা। প্রকৃত পক্ষে যা হারাম তা কাযীর
ফাইসালায় হালাল হয়ে যায়না এবং যা হালাল তাও হারাম হয়না।
কাযী বা বিচারকের ফাইসালা শুধুমাত্র বাহ্যিকের উপর হয়ে থাকে, অভ্যন্তরে
তা পূর্ণ হয়না। বিচারকের ফাইসালা যদি প্রকৃত ব্যাপারের সাথে মিলে যায়
তাহলে তো ভালই। সাক্ষীর কারণে বিচার ভিন্নতর হলে বিচারক তো প্রতিদান
পেয়ে যাবেন, কিন্তু ঐ মীমাংসার উপর ভিত্তি করে হককে না হক এবং না হককে
হকে পরিণতকারী সাক্ষ্যদানকারী আল্লাহ তা'আলার নিকট অপরাধী বলে
বিবেচিত হবে এবং তার উপর ঐ শাস্তি আপতিত হবে। বলা হেেয়ছেঃ
وَلَا تَأْكُلُوا أَمْوَالَكُمْ بَيْنَكُمْ بِالْبَاطِلِ وَ تُدْلُوا بِهَا إِلَى الْحُكَامِ لِتَأْكُلُوا فَرِيقًا
مِنْ أَمْوَالِ النَّاسِ بِالْإِثْمِ وَأَنْتُمْ تَعْلَمُونَ
তোমরা নিজেদের দাবীর অসারতা জেনে শুনে জনগণের মাল ভক্ষণের
উদ্দেশে মিথ্যা মোকদ্দমা সাজিয়ে এবং মিথ্যা সাক্ষী ঠিক করে অবৈধ পন্থার
মাধ্যমে বিচারককে ভুল বুঝিয়ে নিজেদের দাবীকে সাব্যস্ত করনা।'
কাতাদাহ (রহঃ) বলেন: 'হে জনমণ্ডলী! জেনে রেখ, বিচারকের মীমাংসা
তোমার জন্য হারামকে হালাল এবং অন্যায়কে ন্যায় করতে পারেনা। কাযী তো
নিজের বিবেকের মাধ্যমে সাক্ষীদের সাক্ষ্য অনুসারে বাহ্যিক অবস্থা দেখে বিচারের
--- OCR End ---