সূরা ২: বাকারাহ
৫১১
পারা ২
ইবন জারীর (রহঃ) নাফি (রহঃ) হতে বর্ণনা করেন, আবদুল্লাহ ইবন উমার
(রাঃ) বলেছেন, 'রাফাশ' শব্দের অর্থ হল সহবাস অথবা এ বিষয়ে কোন পুরুষ
কিংবা মহিলার সাথে মুখে উচ্চারণ করা, বাক্যালাপ করা। (তাবারী ৪/১২৬)
‘আতা ইবন আবূ রাবাহ (রহঃ) বলেন যে, 'রাফাশ' অর্থ হল সহবাস অথবা
অযথা বাক্যালাপ করা। (তাবারী ৪/১২৭) আমর ইবন দীনারও (রহঃ) অনুরূপ
মতামত ব্যক্ত করেছেন। 'আতা (রহঃ) বলেন যে, এর সাথে সাথে শিকার
করার ব্যাপারেও আলোচনা করতে নিষেধ করা হয়েছে। (তাবারী ৪/১২৮)
তাউস (রহঃ) বলেন, যদি কেহ বলে যে, 'ইহরাম থেকে মুক্ত হয়ে আমি
তোমার সাথে সহবাস করব' তাহলে তাও 'রাফাশ' এর অন্তর্ভুক্ত। (তাবারী
৪/১২৮) আবুল আলীয়া (রহঃ) থেকেও একই বিশ্লেষণ করা হয়েছে। আলী
ইবন আবী তালহা (রহঃ) বলেন, ইবন আব্বাস (রাঃ) বলেছেন : 'রাফাশ' হল
স্ত্রীদের সাথে সহবাস করা, তাকে চুমু দেয়া, তাকে আদর-সোহাগ করা, তার
সাথে অশ্লীল কথা-বার্তা বলা এবং এ ধরনের অন্যান্য কাজসমূহ। (তাবারী
৪/১২৯) ইবন উমার (রাঃ) এবং ইবন আব্বাস (রাঃ) বলেন যে, 'রাফাশ'
শব্দের অর্থ হল মহিলাদের সাথে সহবাস করা। (তাবারী ৪/১২৯) একই মত
পোষণ করেছেন সাঈদ ইবন যুবাইর (রহঃ), ইকরিমাহ (রহঃ), মুজাহিদ
(রহঃ), ইবরাহীম নাখঈ (রহঃ), আবুল আলীয়া (রহঃ) প্রমুখজন। তারা ইহা
বর্ণনা করেছেন 'আতা (রহঃ), মাকহুল (রহঃ), 'আতা আল-খুরাসানী (রহঃ),
'আতা ইবন ইয়াসার (রহঃ), আতীয়া (রহঃ), ইবরাহীম (রহঃ), রাবী ইবন
আনাস (রহঃ), যুহুরী (রহঃ), সুদ্দী (রহঃ), মালিক ইবন আনাস (রহঃ),
মুকাতিল ইবন হিব্বান (রহঃ), আবদুল কারীম ইবন মালিক (রহঃ), হাসান
বাসরী (রহঃ), কাতাদাহ (রহঃ), যাহ্হাক (রহঃ) এবং অন্যান্যদের কাছ থেকে।
হাজ্জের সময় নিষিদ্ধ বিষয়সমূহ থেকে বিরত থাকতে হবে
$$فُسُوقٌ$$ শব্দের অর্থ হচ্ছে অবাধ্য হওয়া, শিকার করা, গালি দেয়া ইত্যাদি।
$$وَلَا فُسُوْقَ$$ এর অর্থ হল আর না পাপের কাজ। মিকসাম (রহঃ) এবং অন্যান্য
বিদ্বানগণ ইবন আব্বাস (রাঃ) থেকে বর্ণনা করেছেন, ইহা হল অবাধ্যতা। একই
মতামত ব্যক্ত করেছেন 'আতা (রহঃ), মুজাহিদ (রহঃ), তাউস (রহঃ), ইকরিমাহ
(রহঃ), সাঈদ ইবন যুবাইর (রহঃ), মুহাম্মাদ ইবন কাব (রহঃ), হাসান বাসরী
(রহঃ), কাতাদাহ (রহঃ), ইবরাহীম নাখঈ (রহঃ), যুহরী (রহঃ), রাবী ইবন