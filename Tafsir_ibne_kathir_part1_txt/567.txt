সূরা ২ : বাকারাহ
৫৬৭
পারা ২
আবূ বাকর ইব্‌ন যায়িদ নিশাপুরী (রহঃ) বর্ণনা করেন, ইসমাঈল ইব্‌ন রূহ
(রহঃ) বলেন যে, তিনি মালিক ইব্‌ন আনাসকে (রহঃ) জিজ্ঞেস করেন :
মহিলাদের পিছন দিকে (গুহ্যদ্বারে) সহবাস করার ব্যাপারে আপনার মতামত কি?
তিনি বললেন: সে কি আরাব? যে জায়গা দিয়ে গর্ভ হয় তা ছাড়া অন্য স্থান দিয়ে
কি সহবাস করা যায়? যেভাবে আদেশ করা হয়েছে সেভাবে (স্ত্রী-অঙ্গ) ব্যবহার
কর। আমি তাকে বললাম : 'জনাব! জনগণ তো এ কথাই বলে থাকে যে,
আপনি এই কাজকে বৈধ বলেন।' তখন তিনি বলেন, 'তারা মিথ্যাবাদী। আমার
উপর তারা অপবাদ দিচ্ছে।' সুতরাং ইমাম মালিক (রহঃ) হতেও এর অবৈধতা
সাব্যস্ত হচ্ছে। ইমাম আবূ হানীফা (রহঃ), ইমাম শাফিঈ (রহঃ) ইমাম আহমাদ
ইবন হাম্বল (রহঃ) এবং তাদের সমস্ত ছাত্র ও সহচর যেমন সাঈদ ইব্‌ন
মুসাইয়াব (রহঃ), আবূ সালমা (রহঃ), ইকরিমাহ (রহঃ), তাউস (রহঃ), 'আতা
(রহঃ) সাঈদ ইব্‌ন যুবাইর (রহঃ) উরওয়া ইন্ন যুবাইর (রহঃ), মুজাহিদ (রহঃ)
এবং হাসান বাসরী (রহঃ) প্রমুখ মনীষীগণ সবাই এই কাজকে অবৈধ বলেছেন
এবং এ বিষয়ে অত্যন্ত কঠোরতা অবলম্বন করেছেন। এমনকি তাদের মধ্যে কেহ
কেহ এ কাজকে কুফরী পর্যন্ত বলেছেন। এর অবৈধতায় জামহুর উলামাদেরও
ইজমা রয়েছে। যদিও কতকগুলি লোক মাদীনার ফকীহগণ হতে এমন কি ইমাম
মালিক (রহঃ) হতেও এর বৈধতা নকল করেছেন, কিন্তু এগুলি সঠিক নয়।
এরপর আল্লাহ তা'আলা বলেনঃ
وَقَدِّمُوا لِأَنْفُسِكُمْ নিজেদের জন্য তোমরা আগেই কিছু পাঠিয়ে দাও । অর্থাৎ
নিষিদ্ধ বস্তুসমূহ হতে বিরত থাক এবং সৎকার্যাবলী সম্পাদন কর, যেন সাওয়াব
আগে চলে যায়। এরপর তিনি বলেনঃ
وَاتَّقُوا اللَّهَ وَاعْلَمُوا أَنَّكُمْ مُّلْقُوْهُ আল্লাহকে ভয় কর এবং বিশ্বাস রেখ যে,
তাঁর সাথে তোমাদেরকে সাক্ষাৎ করতে হবে এবং তিনি পুংখানুপুংখরূপে
তোমাদের হিসাব নিবেন। ঈমানদারগণ সদা আনন্দিত থাকবে। ইব্‌ন আব্বাস
(রাঃ) বলেনঃ 'ভাবার্থ এও হতে পারে যে, সহবাসের ইচ্ছা করলে 'বিসমিল্লাহ'
বলবে। (তাবারী ৪/৪১৭) অন্যত্র তিনি বলেন, রাসূল সাল্লাল্লাহু আলাইহি ওয়া
সালাম বলেছেন : কেহ তার স্ত্রীর সাথে মিলিত হওয়ার সময় নিম্নের দু'আটি
পাঠ করবে:
بِسْمِ اللَّهِ اللَّهُمَّ جَنِّبْنَا الشَّيْطَانَ وَجَنَّبِ الشَّيْطَانَ مَا رَزَقْتَنَا.