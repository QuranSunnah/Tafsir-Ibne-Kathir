সূরা ২ : বাকারাহ
৫১৭
পারা ২
'যে ব্যক্তি এখানে আমাদের এই সালাত আদায়ের সময় পৌঁছে যাবে এবং
চলার সময় পর্যন্ত আমাদের সাথে অবস্থান করবে, আর এর পূর্বে সে আ'রাফায়ও
অবস্থান করে থাকবে, রাতেই হোক বা দিনেই হোক, তাহলে তার হাজ্জ পূরা হয়ে
যাবে এবং ফারযিয়াত হতে সে অবকাশ লাভ করবে। (আহমাদ ৪/২৬১, আবূ
দাউদ ২/৪৮৬, তিরমিযী ৩/৬৩৩, নাসাঈ ৫/২৬৪, ইব্‌ন মাজাহ ২/১০০৪)
ইমাম তিরমিযী (রহঃ) (রহঃ) একে সহীহ বলেছেন।
আমীরুল মু'মিনীন আলী (রাঃ) হতে বর্ণিত আছে যে, ইবরাহীমের (আঃ)
নিকট আল্লাহ তা'আলা জিবরাঈলকে (আঃ) প্রেরণ করেন এবং তিনি তাঁকে হাজ্জ
করিয়ে দেন। আ'রাফায় পৌঁছে তাঁকে জিজ্ঞেস করেন মর্তে 'আপনি চিনতে
পেরেছেন কি?' ইবরাহীম (আঃ) বলেন, আরাফতু অর্থাৎ 'আমি চিনতে
পেরেছি।' কেননা এর পূর্বে আমি এখানে এসেছিলাম।' এ জন্যই এ স্থানের নাম
আ'রাফাহ' হয়ে গেছে। (মুসনাদ আবদুর রায্যাক ৫/৯৬) 'আতা (রহঃ), ইন্ন
আব্বাস (রাঃ), ইবন উমার (রাঃ) এবং আবূ মিজলায (রহঃ) হতেও এটাই বর্ণিত
আছে। (ইব্‌ন আবী হাতিম ২/৫১৯) আ'রাফাহর নাম 'মাশ'আরুল হারাম',
'মাশ'আরুল আকসা' এবং 'ইলাল'ও বটে। ঐ পাহাড়কেও আ'রাফাহ বলে যার
মধ্যস্থলে 'জাবালুর রাহমাত' রয়েছে।
কখন আ'রাফাহ ও মুজদালিফা ত্যাগ করতে হবে
অজ্ঞতা-যুগের অধিবাসীরাও আ'রাফায় অবস্থান করত। যখন রোদ পর্বত
চূড়ায় এরূপভাবে অবশিষ্ট থাকত যেরূপভাবে মানুষের মাথায় পাগড়ী থাকে, তখন
তারা সেখান হতে চলে যেত। কিন্তু রাসূলুল্লাহ সাল্লাল্লাহু আলাইহি ওয়া সাল্লাম
সূর্যাস্তের পর সেখান হতে প্রস্থান করেন। (ইব্‌ন আবী হাতিম ২/৫১৭) অতঃপর
তিনি মুযদালিফায় পৌঁছে সেখানে শিবির স্থাপন করেন এবং দুই ভিন্ন ইকামাতে
মাগরিব ও ইশার সালাত আদায় করেন। প্রত্যুষে অন্ধকার থাকতেই ওয়াক্তের
প্রথমভাগে তিনি ফাজরের সালাত আদায় করেন। ফাজরের সময়ের শেষ ভাগে
তিনি ওখান হতে যাত্রা করেন।
যাবির (রাঃ) হতে বর্ণিত একটি সুদীর্ঘ হাদীসে বিদায় হাজ্জের বিস্তারিত বিবরণ
রয়েছে। এতে এও রয়েছে যে, রাসূলুল্লাহ সাল্লাল্লাহু আলাইহি ওয়া সাল্লাম সূর্যাস্ত
পর্যন্ত আ'রাফায় অবস্থান করেন। যখন সূর্য লুপ্ত হয় এবং কিঞ্চিৎ হলদে বর্ণ প্রকাশ
পায় তখন তিনি নিজের সওয়ারীর উপর উসামা ইবন যায়িদকে (রাঃ) পিছনে বসিয়ে
নেন। অতঃপর তিনি উষ্ট্রীর লাগাম টেনে ধরেন, ফলে উষ্টীর মাথা গদির নিকটে