সূরা ২ : বাকারাহ
৪৮৫
পারা ২
ইবাদাতের সময়কাল, মহিলাদের ইদ্দাতের এবং হাজ্জের সময় জানা যায়।
(তাবারী ৩/৫৫৪) মুসলিমদের সিয়াম-ইফতারের সম্পর্কও এর সঙ্গে।
আবদুল্লাহ ইব্‌ন উমার (রাঃ) হতে বর্ণিত আছে যে, রাসূলুল্লাহ সাল্লাল্লাহু
আলাইহি ওয়া সাল্লাম বলেছেন:
'আল্লাহ তা'আলা মানুষের সময় নিরূপণের জন্য চাঁদ তৈরী করেছেন। ওটা
দেখে সিয়াম পালন কর, ওটা দেখে ঈদ পর্ব উদযাপন কর। যদি মেঘের কারণে
চাঁদ দেখতে না পাও তাহলে পূর্ণ ত্রিশ দিন গণনা করে নাও।' (মুসনাদ আবদুর
রাযযাক ৪/১৫৬) এই বর্ণনাটিকে ইমাম হাকিম (রহঃ) সঠিক বলেছেন। এই
হাদীসটি অন্য সনদেও বর্ণিত হয়েছে। (হাকিম ১/৪২৩)
তাকওয়া সঠিক আমল করতে সাহায্য করে
আল্লাহ তা'আলা বলেন:
وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِهَا وَلَكِنَّ الْبِرَّ مَنِ اتَّقَى وَأتُوا
الْبُيُوتَ مِنْ أَبْوَابِهَا
তোমরা যে পশ্চাৎ দিক দিয়ে গৃহে প্রবেশ কর এটি সাওয়াবের কাজ নয়, বরং
সাওয়াবের কাজ হল যে ব্যক্তি সংযমশীলতা অবলম্বন করল। এবং তোমরা
গৃহসমূহে ওগুলির দরজা দিয়ে প্রবেশ কর। সহীহ বুখারীতে রয়েছে ঃ ‘অজ্ঞতার
যুগে প্রথা ছিল যে, মানুষ ইহরাম অবস্থায় থাকলে বাড়ীতে পিছন দিক দিয়ে
প্রবেশ করত। ফলে এই আয়াতটি অবতীর্ণ হয়। (ফাতহুল বারী ৮/৩১০)
আবূ দাঊদ তায়ালেসীর (রহঃ) হাদীস গ্রন্থেও এই বর্ণনাটি রয়েছে। মাদীনার
আনসারগণের সাধারণ প্রথা এই ছিল যে, সফর থেকে প্রত্যাবর্তনের সময় তারা
বাড়ীতে দরজা দিয়ে প্রবেশ করতনা। (হাদীস নং ৯৮) প্রকৃতপক্ষে অজ্ঞতার
যুগের কুরাইশরা নিজেদের জন্য এটাও একটা স্বাতন্ত্র্য স্থাপন করেছিল যে, তারা
নিজেদের নাম 'হুমুস' রেখেছিল। ইহ্রাম অবস্থায় এরা সোজা পথে গৃহে প্রবেশ
করতে পারত; কিন্তু বাকি লোকেরা এভাবে পারতনা। হাসান বাসরী (রহঃ)
বলেন : 'অজ্ঞতা যুগে বহু সম্প্রদায়ের মধ্যে এই প্রথা চালু ছিল যে, যখন তারা
সফরের উদ্দেশে বের হত তখন যদি কোন কারণবশতঃ সফরকে অর্ধ সমাপ্ত
অবস্থায় ছেড়ে ফিরে আসত তাহলে তারা দরজা দিয়ে গৃহে প্রবেশ করতনা, বরং
পিছন দিক দিয়ে আসত। এই আয়াত দ্বারা তাদেরকে ঐ কুপ্রথা থেকে বিরত
রাখা হয়েছে। (ইব্‌ন আবী হাতিম ১/৪০১)