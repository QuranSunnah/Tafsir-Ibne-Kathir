সূরা ২ : বাকারাহ
৪৫১
পারা ২
ঈমানের বাক্য এবং প্রকৃত ঈমান হচ্ছে আমল। মুজাহিদ (রহঃ) বলেন:
'সাওয়াব এই যে, আনুগত্যের মূল অন্তরে সৃষ্টি হয়ে যায়। অবশ্য করণীয়
কাজগুলি নিয়মানুবর্তিতার সাথে আদায় করা হয়।' সত্য কথা এই যে, যে ব্যক্তি
এই আয়াতের উপর আমল করেছে সে পূর্ণভাবে ইসলাম গ্রহণ করেছে এবং মন
খুলে সে সাওয়াব সংগ্রহ করেছে। মহান আল্লাহর সত্ত্বার উপর তার ঈমান
রয়েছে। সে জানে যে, প্রকৃত উপাস্য তিনিই। মালাইকার অস্তিত্ব এবং এরা যে
আল্লাহর বাণী তাঁর বিশিষ্ট বান্দাদের নিকট পৌঁছে থাকেন এ কথা তারা বিশ্বাস
করে। তারা সমস্ত আসমানী কিতাবের উপর বিশ্বাস রাখে এবং এটাও বিশ্বাস
করে যে, পবিত্র কুরআন শেষ আসমানী কিতাব যা পূর্ববর্তী কিতাবের সত্যতা
প্রমাণ করে এবং ইহকাল ও পরকালের সুখ ও সৌভাগ্য যার সাথে জড়িত
রয়েছে। অনুরূপভাবে প্রথম হতে শেষ পর্যন্ত সমস্ত নাবীর উপরও তাদের ঈমান
রয়েছে, বিশেষ করে আখিরী নাবী মুহাম্মাদ সাল্লাল্লাহু আলাইহি ওয়া সাল্লামের
উপরেও তাদের পূর্ণ বিশ্বাস রয়েছে। মাল ও সম্পদের প্রতি ভালবাসা থাকা
সত্ত্বেও তারা তা আল্লাহর পথে ব্যয় করে। সহীহ হাদীসে রয়েছে, রাসূলুল্লাহ
সাল্লাল্লাহু আলাইহি ওয়া সাল্লাম বলেছেনঃ
'উত্তম দান এই যে, তুমি এমন অবস্থায় দান করবে যখন তোমার স্বাস্থ্য ভাল
থাকে ও মালের প্রতি তোমার ভালবাসা ও লোভ থাকে, তুমি ধনী হওয়ারও আশা
রাখ এবং দরিদ্র হয়ে যাওয়ারও ভয় কর।' (ফাতহুল বারী ৩/৩৩৪, মুসলিম
২/৭১৬) কুরআন মাজীদেও আল্লাহ তা'আলা বলেনঃ
وَ يُطْعِمُونَ الطَّعَامَ عَلَى حُبِّهِ مِسْكِيْنًا وَ يَتِيْبًا وَ أَسِيرًا. إِنَّمَا
نُطْعِمُكُمْ لِوَجْهِ اللَّهِ لَا نُرِيدُ مِنْكُمْ جَزَاء وَ لَا شُكُورًا
তারা আল্লাহর সন্তুষ্টির জন্য ইয়াতীম ও বন্দীকে আহার্য দান করে এবং বলে
: কেবল আল্লাহর সন্তুষ্টি লাভের উদ্দেশে আমরা তোমাদেরকে আহার্য দান করি,
আমরা তোমাদের নিকট হতে প্রতিদান চাইনা, কৃতজ্ঞতাও নয়। (সূরা
ইনসান/দাহ্, ৭৬ঃ ৮-৯) অন্য জায়গায় রয়েছেঃ
لَنْ تَنَالُوا الْبِرَّ حَتَّى تُنْفِقُوا مِمَّا تُحِبُّونَ
তোমরা যা ভালবাস তা হতে ব্যয় না করা পর্যন্ত তোমরা কখনই কল্যাণ লাভ
করতে পারবেনা। (সূরা আলে ইমরান, ৩ঃ ৯২) অন্যস্থানে বলেন :