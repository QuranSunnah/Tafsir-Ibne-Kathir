সূরা ২ : বাকারাহ
২৩৪
পারা ১
আপনার এরূপ করার ইচ্ছা থাকলে ইতোপূর্বেই তাদেরকে ও আমাকে মেরে
ফেলতেন। হে আল্লাহ! অজ্ঞ লোেকদের অজ্ঞতার কারণে আমাকে ধরবেননা।
আল্লাহ সুবহানাহু তা'আলা মূসাকে (আঃ) জানিয়ে দিলেন যে, ঐ সত্তর
ব্যক্তিও তাদের মধ্যে ছিল যারা বাছুরের পূজা করেছিল। অতঃপর আল্লাহ সাথে
সাথেই এক ব্যক্তির জীবন ফিরিয়ে দেন এ জন্য যে, অন্যান্যদের জীবন কিভাবে
পুনরায় ফিরিয়ে দেয়া হচ্ছে তা যেন সে অবলোকন করতে পারে। (ইব্‌ন আবী
হাতিম ১/১৭৩)
আবদুর রাহমান ইবন যায়িদ ইব্‌ন আসলাম (রহঃ) এ আয়াত সম্পর্কে মন্তব্য
করেন : আল্লাহর সাথে কথোপকথনের পর মূসা (আঃ) যে প্রস্তরখন্ডে তাওরাতের
বাণী লিখিত হয়েছিল তা সাথে নিয়ে প্রত্যাবর্তন করেন। তিনি দেখতে পেলেন
যে, তাঁর অনুসারীরা তাঁর অনুপস্থিতিতে বাছুরের পূজা করতে শুরু করেছে।
এরপর তিনি আল্লাহর আদেশে তাদেরকে একে অপরকে হত্যা করতে নির্দেশ
দেন। তারা তা পালনও করে এবং আল্লাহও তাদেরকে ক্ষমা করেন। তিনি
তাদেরকে বলেন : এ পাথরখন্ডগুলিতে রয়েছে আল্লাহর বাণী, যাতে তিনি বলে
দিয়েছেন যে, তোমরা কি পালন করবে এবং কি বর্জন করবে। তারা বললঃ
'তুমি বলেছ বলেই কি এ কথাগুলি বিশ্বাস করব? আল্লাহর শপথ! আমরা কখনই
বিশ্বাস করবনা, যতক্ষণ না আল্লাহ নিজে এসে আমাদেরকে দেখা দেন এবং
বলেন : ইহা আমিই অবতীর্ণ করেছি এবং তোমরা ইহা মেনে চল। হে মূসা!
তিনি যেমন তোমার সাথে কথা বলেছেন তদ্রুপ কেন তিনি আমাদের সাথে কথা
বলছেননা?' অতঃপর আবদুর রাহমান ইবন যায়িদ (রহঃ) পাঠ করেন :
আল্লাহকে প্রকাশ্যভাবে না দেখা পর্যন্ত আমরা তোমার কথায় ঈমান আনবইনা।
সুতরাং তাদের উপর গযব নিপতিত হল, এক বজ্র-নিনাদ তাদের উপর
আপতিত হল। ফলে তারা সবাই মারা গেল। অতঃপর আল্লাহ সেই মৃত
লোকদের আবার প্রাণ ফিরিয়ে দেন। এরপর আবদুর রাহমান (রহঃ) পাঠ করেন
: তোমাদের মৃত্যুর পর আমি তোমাদেরকে পুর্নর্জীবিত করেছিলাম যাতে তোমরা
কৃতজ্ঞতা প্রকাশ কর। এরপর বলেন, মূসা (আঃ) তাদেরকে বললেন : তোমরা
আল্লাহর এই কিতাব ধারণ কর। তারা বলল: না, তা হবার নয়। মূসা (আঃ)
বললেন : তোমাদের কি হয়েছে? তারা উত্তরে বলল : শাস্তি স্বরূপ আমাদেরকে
তো মৃত্যু দেয়া হয়েছিল, এখন আমরা জীবন ফিরে পেয়েছি। তাদের অবাধ্যতার
জন্য আল্লাহ কয়েকজন মালাইকা পাঠালেন যারা তাদের মাথার উপর পাহাড়
তুলে ধরল। (তাবারী ২/৮৮)