সূরা ২ : বাকারাহ
৪৫৬
পারা ২
হবে। উমারের (রাঃ) যুগে সাতজন মিলে একটি লোককে হত্যা করে। তিনি
সাতজনকেই হত্যা করার আদেশ দেন এবং বলেন : যদি 'সুনআ' পল্লীর সমস্ত
লোক এই হত্যায় অংশগ্রহণ করত তাহলে আমি প্রতিশোধ রূপে সকলকেই হত্যা
করতাম।' কোন সাহাবীই তাঁর যুগে তাঁর এই ঘোষণার উল্টা করেননি। সুতরাং
এ কথার উপর যেন 'ইজমা' হয়ে গেছে। কিন্তু ইমাম আহমাদ (রহঃ) হতে বর্ণিত
আছে, তিনি বলেন যে, একজনের পরিবর্তে একটি দলকে হত্যা করা হবেনা, বরং
একজনের পরিবর্তে একজনকেই হত্যা করা হবে। মুআয (রাঃ), ইব্‌ন যুবাইর
(রহঃ), আবদুল মালিক ইব্‌ন মারওয়ান (রহঃ), যুহরী (রহঃ), ইন্ন সীরীন (রহঃ)
এবং হাবীব ইব্‌ন আবী সাবিত (রহঃ) হতেও এই উক্তিটি বর্ণিত আছে। ইব্‌ন
মুনযির (রহঃ) বলেন যে, এটাই সর্বাপেক্ষা সঠিক মত । অতঃপর বলা হয়েছে যে,
নিহত ব্যক্তির কোন উত্তরাধিকারী যদি হত্যাকারীর কোন অংশ ক্ষমা করে দেয়
তাহলে সেটা অন্য কথা। অর্থাৎ সে হয়ত হত্যার পরিবর্তে রক্তপণ স্বীকার করে
কিংবা হয়ত তার অংশের রক্তপণ ছেড়ে দেয় এবং স্পষ্টভাবে ক্ষমা করে দেয়।
যদি সে রক্তপণের উপর সম্মত হয়ে যায় তাহলে সে যেন হত্যাকারীর উপর জোর
জবরদস্তি না করে, বরং যেন ন্যায়সঙ্গতভাবে তা আদায় করে। হত্যাকারীরও
কর্তব্য এই যে, সে যেন তা সদ্ভাবে পরিশোধ করে, টাল-বাহানা না করে।
অতঃপর বলা হচ্ছে যে, ইচ্ছাপূর্বক হত্যায় রক্তপণ গ্রহণ, এটা আল্লাহ
তা'আলার পক্ষ হতে লঘু বিধান ও করুণা। পূর্ববর্তী উম্মাতদের এই সুযোগ
ছিলনা। ইব্‌ন আব্বাস (রাঃ) বলেন যে, বানী ইসরাঈলের উপর 'কিসাস' (হত্যার
পরিবর্তে হত্যা) ফার্য ছিল। 'কিসাস' ক্ষমা করে রক্তপণ গ্রহণের অনুমতি তাদের
জন্য ছিলনা। কিন্তু উম্মাতে মুহাম্মাদীর উপর আল্লাহ তা'আলার এটিও বড়
অনুগ্রহ যে, রক্তপণ গ্রহণও তাদের জন্য বৈধ করা হয়েছে। তাহলে এখানে তিনটি
জিনিস হচ্ছে (১) 'কিসাস', (২) রক্তপণ ও (৩) ক্ষমা। পূর্ববর্তী উম্মাতদের মধ্যে
শুধুমাত্র 'কিসাস' ও 'ক্ষমা' ছিল, কিন্তু 'দিয়্যাতের' বিধান ছিলনা।
তাওরাতধারীদের জন্য শুধু কিসাস ও ক্ষমার বিধান ছিল এবং ইঞ্জীলধারীদের
জন্য শুধু ক্ষমাই ছিল। তারপরে বলা হচ্ছে, যে ব্যক্তি রক্তপণ গ্রহণ বা মেনে
নেয়ার পরেও বাড়াবাড়ি করে, তার জন্য রয়েছে কঠিন বেদনাদায়ক শাস্তি।
কিসাসের উপকারিতা এবং এর অপরিহার্যতা
অতঃপর ইরশাদ হচ্ছে : وَلَكُمْ فِي الْقِصَاصِ حَيُوةٌ হে জ্ঞানীরা! তোমরা জেনে
রেখ যে, কিসাসে'র মধ্যে মানব গোষ্ঠীর অমরত্ব রয়েছে। এর মধ্যে বড়