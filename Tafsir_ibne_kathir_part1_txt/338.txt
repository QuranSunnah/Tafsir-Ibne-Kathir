সূরা ২ : বাকারাহ
৩৩৮
পারা ১
মুশরিকদের এ জঘন্য বিশ্বাসের মূলে কুঠারাঘাত করেছেন। তিনি তো সবারই
সৃষ্টিকর্তা ও সবারই প্রভু। সুতরাং তাঁর সন্তান-সন্ততি ও ছেলে-মেয়ে হবে কিভাবে?
সূরা বাকারাহর এ আয়াতের তাফসীরে সহীহ বুখারীর একটি হাদীস-ই
কুদুসীতে রাসূল সাল্লাল্লাহু 'আলাইহি ওয়া সাল্লাম হতে ইব্‌ন আব্বাস (রাঃ) বলেন
যে, আল্লাহ তা'আলা বলেন:
'আদম সন্তান আমাকে মিথ্যা প্রতিপাদন করে, অথচ এটা তাদের জন্য উচিত
ছিলনা, তারা আমাকে গালি দেয়, তাদের জন্য এটা শোভনীয় ছিলনা। তাদের
মিথ্যা প্রতিপাদন তো এটাই যে, তাদের ধারণায় আমি তাদেরকে মেরে ফেলার
পর পুনরায় জীবিত করতে সক্ষম নই; এবং তাদের গালি দেয়া এই যে, তারা
আমার সন্তান গ্রহণ করা সাব্যস্ত করে, অথচ আমার স্ত্রী ও সন্তান হওয়া থেকে
আমি সম্পূর্ণ পবিত্র ও তা হতে বহু উর্ধ্বে।' (ফাতহুল বারী ৮/১৮) এই
হাদীসটিই অন্য সনদে এবং অন্যান্য কিতাবেও শব্দের বিভিন্নতার সাথে বর্ণিত
হয়েছে। সহীহ বুখারী ও সহীহ মুসলিমের অন্য এক হাদীসে রয়েছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন :
'মন্দ কথা শ্রবণ করে বেশি ধৈর্য ধারণকারী আল্লাহ তা'আলা অপেক্ষা আর
কেহ নেই। মানুষ তাঁর সন্তান সাব্যস্ত করছে, অথচ তিনি তাদেরকে আহার্য
দিচ্ছেন এবং নিরাপদে রাখছেন।' (ফাতহুল বারী ১৩/৩৭২, মুসলিম ৪/২১৬০)
সবকিছু আল্লাহর আয়ত্বাধীন
উপরে বর্ণিত হাদীসে বলা হয়েছে : 'প্রত্যেক জিনিসই তাঁর অনুগত, তাঁকে
খাঁটি অন্তরে মেনে থাকে, কিয়ামাতের দিন সব কিছুই তাঁর সামনে হাত জোড়
করে দাঁড়াবে, দুনিয়ার সবাই তাঁর উপাসনায় রত আছে। যাকে তিনি বলেন 'এ
রকম হও', 'এভাবে নির্মিত হও' তা ঐ রকমই হয়ে যায় এবং ঐভাবেই নির্মিত
হয়। এরকমই প্রত্যেকে তাঁর সামনে বিনীত ও বাধ্য। মুজাহিদ (রহঃ) বলেনঃ
কাফিরদের ইচ্ছা না থাকলেও তাদের ছায়া আল্লাহ তা'আলার সামনে ঝুঁকেই
থাকে। (ইব্‌ন আবী হাতিম ১/৩৪৮) মুজাহিদ (রহঃ) আরও বর্ণনা করেছেন, যা
ইন জারীরও (রহঃ) সমর্থন করেছেন যে, আসলে এখানে সবই সম্পর্কযুক্ত।
অর্থাৎ কুনূত হল অনুগত হওয়া এবং আল্লাহর বাধ্য হওয়া। কুনূত দুই ধরনের,
আইনগত এবং পূর্ব নির্ধারিত। যেমন আল্লাহ তা'আলা বলেন :
وَلِلَّهِ يَسْجُدُ مَنْ فِي السَّمَوَاتِ وَالْأَرْضِ طَوْعًا وَ كَرْهًا وَ ظِلْلُهُمْ بِالْغُدُوَةِ
وَالْأَصَالِ