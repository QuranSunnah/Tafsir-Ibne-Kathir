--- OCR Start ---
সূরা ২ : বাকারাহ
১১৪
আমকাচ: পারা ১
ঐ রাতে যেতে পারেনা এবং সেইদিন ঐ বাড়ীর লোকদের শাইতান অথবা কোন
খারাপ জিনিস কোন ক্ষতি করতে পারেনা। (দারিমী ২/৩২২) এ আয়াতগুলি
পাগলের উপর পড়লে তার পাগলামীও দূর হয়ে যায়। রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন:
'যেমন প্রত্যেক জিনিসের উচ্চতা থাকে তেমনই কুরআনের উচ্চতা হচ্ছে সূরা
বাকারাহ। যে ব্যক্তি রাত্রিকালের নীরব ক্ষণে নিজের নিভৃত কক্ষে তা পাঠ করে,
তিন রাত্রি পর্যন্ত শাইতান সেই ঘরে যেতে পারেনা। আর দিনের বেলায় যদি পড়ে
তাহলে তিন দিন পর্যন্ত সেই ঘরে শাইতান পা দিতে পারেনা। (তাবারানী
৬/১৬৩, ইন্ন হিব্বান ২/৭৮)
জামে' তিরমিযী, সুনান নাসাঈ এবং সুনান ইব্‌ন মাজাহয় রয়েছে যে, একবার
রাসূলুল্লাহ সাল্লাল্লাহু 'আলাইহি ওয়া সাল্লাম একটা ছোট্ট সেনাবাহিনী এক
জায়গায় পাঠালেন এবং তিনি তার নেতৃত্বভার এমন ব্যক্তির উপর অর্পণ করলেন
যিনি বলেছিলেন : 'আমার সূরা বাকারাহ মুখস্থ আছে।' সে সময় একজন সম্ভ্রান্ত
ব্যক্তি বললেন : 'আমিও তা মুখস্ত করতাম। কিন্তু পরে আমি এই ভয় করেছিলাম
যে, না জানি আমি তার উপর আমল করতে পারব কি না।' রাসূলুল্লাহ সাল্লাল্লাহু
'আলাইহি ওয়া সাল্লাম বললেনঃ
'কুরআন শিক্ষা কর, কুরআন পাঠ কর। যে ব্যক্তি তা শিখে ও পাঠ করে,
অতঃপর তার উপর আমলও করে, তার উপমা এ রকম যেমন মিল্ক পরিপূর্ণ
পাত্র, যার সুগন্ধি চতুর্দিকে ছড়িয়ে পড়েছে। আর যে ব্যক্তি তা শিক্ষা করল,
অতঃপর ঘুমিয়ে পড়ল তার দৃষ্টান্ত সেই পাত্রের মত যার মধ্যে মিল্ক তো ভরা
রয়েছে, কিন্তু উপর হতে মুখ বন্ধ করে দেয়া হয়েছে।' ইমাম তিরমিযী (রহঃ)
একে হাসান বলেছেন এবং মুরসাল বর্ণনাও রয়েছে। আল্লাহই এ সম্পর্কে ভাল
জানেন। (তিরমিযী ৮/১৮৬, নাসাঈ ৫/২২৭ এবং ইবন মাজাহ ১/৭৮)
সহীহ বুখারীতে রয়েছে, উসাইদ ইব্‌ন হুজাইর (রাঃ) একদা রাতে সূরা
বাকারাহর পাঠ আরম্ভ করেন। তাঁর ঘোড়াটি, যা তাঁর পার্শ্বেই বাঁধা ছিল, হঠাৎ
করে লাফাতে শুরু করে। তিনি পাঠ বন্ধ করলে ঘোড়া সোজা হয়ে দাঁড়িয়ে যায়।
আবার তিনি পড়তে আরম্ভ করলে ঘোড়াও লাফাতে শুরু করে। তিনি পুনরায়
পড়া বন্ধ করেন এবং ঘোড়াটিও স্তব্ধ হয়ে থেমে যায়। তৃতীয় বারও এরূপই
ঘটে। তাঁর শিশু পুত্র ইয়াহ্ইয়া ঘোড়ার পাশেই শুইয়ে ছিল। কাজেই তিনি ভয়
করলেন যে, না জানি ছেলের আঘাত লেগে যায়। সুতরাং তিনি পড়া বন্ধ করে
ছেলেকে উঠিয়ে নেন। অতঃপর তিনি আকাশের দিকে দৃষ্টিপাত করেন যে,
--- OCR End ---