সূরা ২ : বাকারাহ
১১২
পারা
সূরা ২ : বাকারাহ মাদানী
(আয়াত: ২৮৬, রুকূ': ৪০)
سُوْرَةُ الْبَكَرَهُ مَادَنِيَّةٌ
(آياتتها : ٢٨٦. رُكُوْعَاتُهَا : ٤٠)
সূরা বাকারাহ মাদীনায় অবতীর্ণ
সূরা বাকারাহর সম্পূর্ণ অংশই মাদীনায় অবতীর্ণ হয়েছে এবং মাদীনায় প্রথম
যেসব সূরা অবতীর্ণ হয়েছে, এটিও তার একটি। তবে অবশ্যই এর وَاتَّقُوْا يَوْمًا
تُرْجَعُونَ فِيْهِ إِلَى اللَّهِ )সূরা বাকারাহ, ২ : ২৮১) এই আয়াতটি সবশেষে
অবতীর্ণ হয়েছে এ কথা বলা হয়ে থাকে। অর্থাৎ কুরআন মাজীদের এ আয়াতটি
সবশেষে অবতীর্ণ হয়েছে এরূপ সম্ভাবনা রয়েছে। সম্ভবতঃ তা শেষের দিকে
অবতীর্ণ হয়েছে। এভাবে সুদের নিষিদ্ধতার আয়াতগুলিও শেষের দিকে নাযিল
হয়েছে। খালিদ ইব্‌ন মি'দান সূরা বাকারাহকে فُسْطَاطُ الْقُرْآنِ অর্থাৎ কুরআনের
শিবির বলতেন। কিছু সংখ্যক আলেমের উক্তি আছে যে, এর মধ্যে এক হাজার
সংবাদ, এক হাজার অনুজ্ঞা এবং এক হাজার নিষেধাজ্ঞা রয়েছে। এতে দু'শ'
সাতাশিটি আয়াত আছে। এর শব্দ হচ্ছে ছ'হাজার দুশ' একুশটি এবং এতে
অক্ষর আছে পঁচিশ হাজার পাঁচশ'টি।
ইব্‌ন আব্বাস (রাঃ) বলেন যে, এ সূরাটি মাদানী। আবদুল্লাহ ইব্‌ন যুবাইর
(রাঃ), যায়িদ ইব্‌ন সাবিত (রাঃ) এবং বহু ইমাম, আলেম এবং মুফাস্সির হতে
সর্বসম্মতভাবে এটাই বর্ণিত হয়েছে। সহীহ বুখারী ও সহীহ মুসলিমে ইন্ন
মাসউদ (রাঃ) হতে বর্ণিত আছে যে, তিনি 'বানে ও'য়াদীতে শাইতানের উপর
পাথর নিক্ষেপ করেছিলেন। বাইতুল্লাহ তাঁর বাম দিকে ছিল এবং মিনা ছিল ডান
দিকে এবং তিনি বলছিলেন, 'এ স্থান হতেই রাসূলুল্লাহ সাল্লাল্লাহু 'আলাইহি ওয়া
সাল্লাম পাথর নিক্ষেপ করেছিলেন যাঁর উপর সূরা বাকারাহ অবতীর্ণ হয়েছিল।'
ইব্‌ন মিরদুওয়াই (রহঃ) বর্ণনা করেন যে, যখন রাসূলুল্লাহ সাল্লাল্লাহু
'আলাইহি ওয়া সাল্লাম তাঁর সাহাবীগণের (রাঃ) মধ্যে কিছু শিথিলতা লক্ষ্য
করলেন তখন তিনি তাঁদেরকে يَا أَصْحَابَ سُوْرَةِ الْبَقَرَةِ বলে ডাক দিলেন। খুব
সম্ভব এটা হুনায়েনের যুদ্ধের ঘটনা হবে। যখন মুসলিম সৈন্যদের পদস্খলন