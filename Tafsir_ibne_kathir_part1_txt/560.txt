সূরা ২ : বাকারাহ
৫৬০
পারা ২
ভয় যে, তোমরা মুসলিম নারীদেরকে বিয়ে করছনা কেন?' এই বর্ণনাটির
ইসনাদও বিশুদ্ধ। অন্য একটি বর্ণনায় রয়েছে যে, উমার (রাঃ) বলেছেন :
'মুসলিম পুরুষ খৃষ্টান মহিলাকে বিয়ে করতে পারে, কিন্তু মুসলিম মহিলার সাথে
খৃষ্টান পুরুষের বিয়ে হতে পারেনা।' (তাবারী ৪/৩৬৬) এই বর্ণনাটির সনদ
প্রথম বর্ণনাটি হতে সঠিকতর।
ইব্‌ন আবী হাতিমের বর্ণনায় রয়েছে যে, উমার (রাঃ) আহলে কিতাবের সাথে
বিয়েকে অপছন্দ করে এই আয়াতটি পাঠ করেন। ইমাম বুখারী (রহঃ) উমারের
(রাঃ) এই উক্তিও নকল করেছেন : ‘কোন মহিলা বলে যে, ঈসা (আঃ) তার প্রভু,
এই শির্ক অপেক্ষা বড় শির্ক আমি জানিনা।' (ফাতহুল বারী ৯/৩২৬) ইমাম
আহমাদকে (রহঃ) এই আয়াতের ভাবার্থ জিজ্ঞেস করলে তিনি বলেন : 'এর দ্বারা
আরাবের ঐ মুশরিক মহিলাদেরকে বুঝানো হয়েছে যারা মূর্তি পূজা করত।'
সহীহ বুখারী ও মুসলিমে আবূ হুরাইরাহ (রাঃ) হতে বর্ণিত, রাসূলুল্লাহ
সাল্লাল্লাহু আলাইহি ওয়া সাল্লাম বলেছেনঃ
'চারটি জিনিস দেখে নারীদেরকে বিয়ে করা হয়। প্রথম মাল, দ্বিতীয় বংশ,
তৃতীয় সৌন্দর্য এবং চতুর্থ ধর্মপরায়ণতা। তোমরা ধর্মপরায়ণতাই অনুসন্ধান
কর।' (ফাতহুল বারী ৯/৩৫, মুসলিম ২/১০৮৭) সহীহ মুসলিমে রয়েছে,
রাসূলুল্লাহ সাল্লাল্লাহু আলাইহি ওয়া সাল্লাম বলেছেনঃ
'সম্পূর্ণ দুনিয়াটাই একটি সম্পদ বিশেষ। দুনিয়ার সম্পদসমূহের মধ্যে
সর্বোত্তম সম্পদ হচ্ছে সতী নারী।'
অতঃপর নির্দেশ দেয়া হচ্ছেঃ 'মুশরিক পুরুষদের সাথে মুসলিম নারীদের
বিয়ে দিওনা।' যেমন অন্য জায়গায় রয়েছেঃ
لَا تُنْكِحُوْا النِّسَاءَ الْمُشْرِكَاتِ
তারা (মু'মিনা নারীরা) কাফিরদের জন্য বৈধ নয় এবং কাফিরেরা মু'মিনা
নারীদের জন্য বৈধ নয়। (সূরা মুমতাহানাহ, ৬০ : ১০) এর পরে বলা হয়েছে,
মু'মিন পুরুষ যদি আবিসিনীয় ক্রীতদাসও হয় তথাপি সে স্বাধীন কাফির নেতা
হতে উত্তম। ঐসব লোকের সাথে মেলামেশা, তাদের সাহচার্য, দুনিয়ার প্রতি
ভালবাসা এবং দুনিয়াকে আখিরাতের উপর প্রাধান্য দেয়া শিক্ষা দেয়। এর
পরিণাম হচ্ছে জাহান্নামে অবস্থান। আর আল্লাহ তা'আলার অনুগত বান্দাদের
অনুসরণ, তাঁর নির্দেশ পালন জান্নাতের পথে চালিত করে এবং পাপ মোচনের
কারণ হয়ে থাকে। মানুষকে উপদেশ ও শিক্ষা দেয়ার জন্য আল্লাহ তা'আলা তাঁর
আয়াতসমূহ স্পষ্টভাবে বর্ণনা করে থাকেন।