--- OCR Start ---
সূরা ২ : বাকারাহ
১৯৭
পারা ১
ঐগুলির নামসমূহ বলেছিল
তখন তিনি বলেছিলেন : আমি قَالَ آلَمْ أَقُلْ لَّكُمْ إِنِّي أَعْلَمُ غَيْبَ
কি তোমাদেরকে বলিনি যে,
নিশ্চয়ই আমি আসমান ও
যমীনের অদৃশ্য বিষয় অবগত
আছি এবং তোমরা যা প্রকাশ
কর ও যা গোপন কর আমি
তাও পরিজ্ঞাত আছি?
السَّمواتِ وَ الْأَرْضِ وَ أَعْلَمُ مَا
تُبْدُونَ وَمَا كُনْتُمْ تَكْتُبُونَ
মালাইকার উপরে আদমের (আঃ) সম্মান
এখানে এ কথারই বর্ণনা দেয়া হচ্ছে যে, আল্লাহ তা'আলা একটা বিশেষ
জ্ঞানে আদমকে (আঃ) মালাইকার উপর মর্যাদা দান করেছেন।
এটা মালাইকার আদমকে (আঃ) সাজদাহ করার পরের ঘটনা। কিন্ত তাঁকে
সৃষ্টি করার মধ্যে মহান আল্লাহর যে হিকমাত নিহিত ছিল এবং যা মালাইকা
জানতেননা, তার সাথে সম্বন্ধযুক্ত হওয়ার কারণে এ ঘটনাকেই পূর্বে বর্ণনা
করেছেন এবং মালাইকার সাজদাহ করার ঘটনা, যা পূর্বে ঘটেছিল তা পরে বর্ণনা
করেছেন, যেন খলীফা সৃষ্টি করার যৌক্তিকতা ও নিপুণতা প্রকাশ পায় এবং জানা
যায় যে, আদমের (আঃ) মর্যাদা ও সম্মান লাভ হয়েছে এমন এক বিদ্যার কারণে
যে বিদ্যা মালাইকার নেই। আল্লাহ সুবহানাহু ওয়া তা'আলা বলেন যে, তিনি
আদমকে (আঃ) সমুদয় বস্তুর নাম শিখিয়ে দেন, অর্থাৎ তাঁর সন্তানদের নাম,
সমস্ত জীব জন্তুর নাম, যমীন, আসমান, পাহাড় পর্বত, নৌ-স্থল, ঘোড়া, গাধা,
বরতন, পশু-পাখী, মালাক/ফেরেশতা ও তারকারাজি ইত্যাদি সমুদয় ছোট বড়
জিনিসের নাম। (তাবারী ১/৪৫৮)
আল্লাহ তা'আলা আদমকে (আঃ) সমস্ত জিনিসের নামই শিখিয়েছিলেন।
প্রজাতিগত নাম, গুণগত নাম এবং ক্রিয়াগত নামও শিখিয়েছিলেন। ইব্‌ন আবী
হাতিম (রহঃ) এবং ইব্‌ন জারীর (রহঃ) বর্ণনা করেন যে, আসীম ইব্‌ন কুরাইব
(রহঃ) সা'দ ইব্‌ন মা'বাদ (রাঃ) থেকে বর্ণনা করেছেন যে, ইব্‌ন আব্বাসকে
(রাঃ) জিজ্ঞেস করা হল : আল্লাহ কি তাকে (আদম আঃ) বিভিন্ন পাত্রের কথা
শিখিয়েছিলেন? তিনি উত্তরে বললেন : হ্যাঁ, এমনকি কিভাবে বায়ু ত্যাগ করতে
হবে। (তাবারী ১/৪৭৫)
--- OCR End ---