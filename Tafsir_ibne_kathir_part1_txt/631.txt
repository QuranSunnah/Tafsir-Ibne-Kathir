সূরা ২ : বাকারাহ
৬৩১
পারা ৩
রয়েছে যে, আবূ হুরাইরাহ (রাঃ) বলেন: রাসূলুল্লাহ সাল্লাল্লাহু আলাইহি ওয়া
সাল্লাম আমাকে রামাযানের যাকাতের উপর প্রহরী নিযুক্ত করেন। আমার নিকট
একজন আগমনকারী আসে এবং ঐ মাল হতে কিছু কিছু উঠিয়ে নিয়ে সে তার
চাদরে জমা করতে থাকে। আমি তাকে ধরে ফেললাম এবং বললাম: 'তোমাকে
আমি রাসূলুল্লাহ সাল্লাল্লাহু আলাইহি ওয়া সাল্লামের নিকট নিয়ে যাব। সে বলেঃ
আমাকে ছেড়ে দিন। আমি অত্যন্ত অভাবী, আমার অনেক পোষ্য রয়েছে। আমি
তখন তাকে ছেড়ে দেই। সকালে রাসূলুল্লাহ সাল্লাল্লাহু আলাইহি ওয়া সাল্লাম
আমাকে জিজ্ঞেস করেন, 'তোমার রাতের বন্দী কি করেছিল? আমি বললাম: 'হে
আল্লাহর রাসূল সাল্লাল্লাহু আলাইহি ওয়া সাল্লাম! সে তার ভীষণ অভাবের
অভিযোগ করে এবং বলে তার অনেক পোষ্য রয়েছে। তার প্রতি আমার করুণার
উদ্রেক হয় । কাজেই আমি তাকে ছেড়ে দেই। রাসূলুল্লাহ সাল্লাল্লাহু আলাইহি ওয়া
সাল্লাম বললেন: 'সে তোমাকে মিথ্যা কথা বলেছে। সে আবার আসবে। আমি
রাসূলুল্লাহ সাল্লাল্লাহু আলাইহি ওয়া সাল্লামের কথায় বুঝলাম যে, সে সত্যিই
আবার আসবে। আমি পাহারা দিতে থাকলাম। সে এলো এবং খাদ্য উঠাতে
লাগল। আবার আমি তাকে ধরে ফেলে বললাম : 'তোমাকে রাসূলুল্লাহ সাল্লাল্লাহু
আলাইহি ওয়া সাল্লামের কাছে নিয়ে যাব। সে আবার ঐ কথাই বলল, 'আমাকে
ছেড়ে দিন। কেননা আমি অত্যন্ত অভাবগ্রস্ত ব্যক্তি, আমি প্রতিজ্ঞা করছি যে, আমি
আর চুরি করতে আসবনা।' তার প্রতি আমার দয়া হল। সুতরাং তাকে ছেড়ে
দিলাম। সকালে আমাকে রাসূলুল্লাহ সাল্লাল্লাহু আলাইহি ওয়া সাল্লাম বললেন :
হে আবূ হুরাইরাহ! তোমার রাতের বন্দীটি কি করেছে? আমি বললাম, হে
আল্লাহর রাসূল সাল্লাল্লাহু আলাইহি ওয়া সাল্লাম! সে অভাবের অভিযোগ করায়
আমি তাকে দয়া করে ছেড়ে দিয়েছি। রাসূলুল্লাহ সাল্লাল্লাহু আলাইহি ওয়া সাল্লাম
বললেন : 'সে তোমাকে মিথ্যা কথা বলেছে। সে আবার আসবে।' আবার আমি
তৃতীয় রাতে পাহারা দেই। অতঃপর সে এসে খাদ্য উঠাতে থাকল। আমি তাকে
বললাম : ‘এটাই তৃতীয় বার এবং এবারই শেষ। তুমি বার বার বলছ যে, আর
আসবেনা, অথচ আবার এসেছ। সুতরাং আমি তোমাকে রাসূলুল্লাহ সাল্লাল্লাহু
আলাইহি ওয়া সাল্লামের কাছে নিয়ে যাবই।' তখন সে বলল: 'আমাকে ছেড়ে
দিন, আমি আপনাকে এমন কতকগুলি কথা শিখিয়ে দিচ্ছি যার মাধ্যমে আল্লাহ
আপনার উপকার সাধন করবেন।' আমি বললামঃ ঐগুলি কি? সে বলল: 'যখন
আপনি বিছানায় শয়ন করবেন তখন আয়াতুল কুরসী পড়ে নিবেন। তাহলে
আল্লাহ আপনার জন্য একজন প্রহরী নিযুক্ত করবেন এবং সকাল পর্যন্ত কোন