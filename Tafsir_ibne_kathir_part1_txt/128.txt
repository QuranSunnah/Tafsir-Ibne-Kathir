সূরা ২ : বাকারাহ
১২৮
পারা
'তোমরা কেন করবেনা? আল্লাহর রাসূল তো স্বয়ং তোমাদের মধ্যে বিদ্যমান
রয়েছেন। আকাশ হতে আল্লাহর ওয়াহী তোমাদের সামনেই বার বার অবতীর্ণ
হচ্ছে। ঈমান তো ঐ সব লোকের যারা তোমাদের পরে আসবে, তারা দুই
জিলদের মধ্যে কিতাব পাবে এবং তার উপরেই ঈমান এনে আমল করবে।
তারাই তোমাদের দ্বিগুণ সাওয়াবের অধিকারী।' (ইব্‌ন আসাকীর ৬/৩৬৮)
এবং সালাত প্রতিষ্ঠিত করে
এবং আমি তাদেরকে যে
উপজীবিকা প্রদান করেছি তা
থেকে দান করে।
وَيُقِيمُونَ الصَّلوةَ وَ مِمَّا
رَزَقْنَهُمْ يُنْفِقُوْنَ
'ইকামাতে সালাত' এর অর্থ
ইব্‌ন আব্বাস (রাঃ) বলেন : 'তারা ফার্য সালাত আদায় করে, রুকু
সাজদাহ, তিলাওয়াত, নম্রতা এবং মনযোগ প্রতিষ্ঠিত করে।' (তাবারী ১/২৪১)
কাতাদাহ (রহঃ) বলেন যে, সালাত প্রতিষ্ঠিত করার অর্থ হচ্ছে সালাতের সময়ের
প্রতি লক্ষ্য রাখা, ভালভাবে উযূ করা এবং রুকূ' ও সাজদাহ যথাযথভাবে আদায়
করা। (ইব্‌ন আবী হাতিম ১/৩৭) মুকাতিল (রহঃ) বলেন যে, সময়ের হিফাযাত
করা, পূর্ণ পবিত্রতা অর্জন করা, 'রুকূ ও সাজদাহ ধীর-স্থিরভাবে আদায় করা,
ভালভাবে কুরআন পাঠ করা, আত্তাহিয়্যাতু এবং দুরূদ পাঠ করার নাম হচ্ছে
ইকামাতে সালাত। (ইবন আবী হাতিম ১/৩৭)
'ব্যয় করতে হবে' কোথায়
ইব্‌ন আব্বাস (রাঃ) বলেন : وَمِمَّا رَزَقْتُهُمْ يُنْفِقُونَ এর অর্থ হচ্ছে যাকাত
আদায় করা। (তাবারী ১/২৪৩) ইব্‌ন আব্বাস (রাঃ), ইবন মাসউদ (রাঃ) এবং
আরও কয়েকজন সাহাবী (রাঃ) বলেন যে, এর অর্থ হচ্ছে মানুষের তার সন্তান
সন্ততিকে পানাহার করানো। এটা যাকাতের হুকুমের পূর্বেকার আয়াত। যাহ্হাক
(রহঃ) বলেন যে, সূরা বারা'আতে যাকাতের যে সাতটি আয়াত আছে তা অবতীর্ণ
হওয়ার পূর্বে এই নির্দেশ ছিল যে, বান্দা যেন নিজ সাধ্য অনুসারে কমবেশী কিছু
দান করতে থাকে। কাতাদাহ (রহঃ) বলেন : 'এই মাল তোমাদের নিকট
আল্লাহর আমানাত, অতি সত্বরই এটা তোমাদের থেকে পৃথক হয়ে যাবে। সুতরাং
ইহলৌকিক জীবনে তা থেকে আল্লাহর পথে ব্যয় কর।'