--- OCR Start ---
সূরা ২ : বাকারাহ
৫৫০
পারা ২
রয়েছে সে যেন আমার সাথে অগ্রাভিযানে যোগ দেয়, আর যার এরূপ ইচ্ছা নেই
সে ফিরে যেতে পারে। অতঃপর আবদুল্লাহ ইব্‌ন জাহাশ (রাঃ) এবং তার
সহযোদ্ধাগণ পিছন ফিরে না গিয়ে অভিযানে অগ্রসর হন।
আবদুল্লাহ ইব্‌ন জাহাশ (রাঃ) তার লোকজনসহ 'ফুরু' নামক স্থানের কাছে
হিযাযের, বুহরান নামক স্থানে পৌঁছেন। ওখানে সা'দ ইব্‌ন আবী ওয়াক্কাস (রাঃ)
এবং উতবাহ গাজওয়ান (রাঃ) তাদের উটটি হারিয়ে ফেলেন, যার উপর তারা
পর্যায়ক্রমে আরোহন করতেন। তারা দু'জন তাদের উটটি খুঁজতে থাকেন এবং
আবদুল্লাহ ইব্‌ন জাহাশ (রাঃ) তার সঙ্গীদের নিয়ে নাখলাহ না পৌঁছা পর্যন্ত
সম্মুখে অগ্রসর হতে থাকেন। তারা দেখতে পান যে, কুরাইশদের একটি কাফিলা
খাদ্য, কিসমিস ও অন্যান্য বানিজ্যিক দ্রব্যসহ তাদেরকে অতিক্রম করে যাচ্ছে।
ঐ কাফিলায় আমর ইবন হাদরামী (যার অপর নাম ছিল আবদুল্লাহ ইব্‌ন
আব্বাদ), মাখযুম গোত্রের উসমান ইব্‌ন আবদুল্লাহ ইব্‌ন মুগীরাহ এবং তার ভাই
নাওফিল ইব্‌ন আবদুল্লাহ এবং হিসাম ইব্‌ন মুগীরার মুক্ত দাস হাকাম ইব্‌ন
কাইসানও ছিল। তারা সাহাবীগণকে দেখতে পেয়ে ভীষণ ভয় পেয়ে যায়। কিন্তু
যখন তাদের দলে উক্কাসাহ ইব্‌ন মিহসানকে দেখতে পেল তখন কাফিরদের ভয়
দূর হয়ে গেল, যেহেতু তার মাথার চুল ছিল মুন্ডন করা। তারা নিজেরা বলাবলি
করছিল : এই লোকেরা উমরাহ করে এসেছে, অতএব তাদের ব্যাপারে ভয়
পাবার কিছু নেই।
সাহাবীগণ নিজেদের মাঝে আলাপ আলোচনা করলেন। ঐ দিনটি ছিল রজব
মাসের শেষ দিন। তারা বলাবলি করছিলেন : আল্লাহর শপথ! তোমরা যদি
তাদেরকে অগ্রসর হওয়ার সুযোগ দাও তাহলে তারা হারাম এলাকায় প্রবেশ
করবে এবং তখন তোমাদের কিছুই করার থাকবেনা, আর তোমরা যদি তাদেরকে
হত্যা কর তাহলে নিষিদ্ধ মাসে তাদেরকে হত্যা করা হবে। প্রথম দিকে তারা
দ্বিধাগ্রস্ত হয়ে পড়ে এবং কাফিরদেরকে আক্রমণ করা অপছন্দ করে। অতঃপর
তারা নিজেরাই আবার উদ্দীপ্ত হয়ে কাফিরদের যেখানে যাকে পাওয়া যায় তাকে
হত্যা করতে এবং মালামাল আটক করতে প্রস্তুত হন। অতঃপর ওয়াকিদ ইব্‌ন
আবদুল্লাহ আত-তামিমী (রাঃ) কাফিরদের আমীর ইব্‌ন হাদরামীকে লক্ষ্য করে
এমন তীর নিক্ষেপ করেন যে, ওতেই তার মৃত্যুর ফাইসালা হয়ে যায়। উসমান
ইব্‌ন আবদুল্লাহ এবং হাকাম ইব্‌ন কাইসানকে বন্দী করা হয়, আর নাওফাল ইব্‌ন
আবদুল্লাহ পালিয়ে যেতে সক্ষম হয়। অতঃপর আবদুল্লাহ ইব্‌ন জাহাশ (রাঃ)
এবং তার সহযোদ্ধাগণ দুই বন্দী এবং তাদের সাথে থাকা মালামালসহ মাদীনায়
রাসূল সাল্লাল্লাহু আলাইহি ওয়া সাল্লামের কাছে ফিরে যান।
--- OCR End ---