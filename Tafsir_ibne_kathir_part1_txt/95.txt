--- OCR Start ---
সূরা ১ : ফাতিহা
৯৫
পারা ১
কোথায় গেল? কোথায় রয়েছে সেই মদমত্ত অহংকারীরা?' (ফাতহুল বারী
১৩/৪০৪, মুসলিম ৪/২১৪৮) কুরআন কারীমে আরও রয়েছেঃ
لِمَنِ الْمُلْكُ الْيَوْمَ لِلَّهِ الْوَاحِدِ الْقَهَّارِ
যেদিন মানুষ বের হয়ে পড়বে সেদিন আল্লাহর নিকট তাদের কিছুই গোপন
থাকবেনা। ঐ দিন কর্তৃত্ব কার? এক, পরাক্রমশালী আল্লাহরই। (সূরা মু'মিন, ৪০ঃ
১৬) অন্যকে তাই শুধু রূপক অর্থে মালিক বলা হয়েছে।ঃ কুরআন কারীমে রয়েছেঃ
إِنَّ اللَّهَ قَدْ بَعَثَ لَكُمْ طَالُوْتَ مَلِكًا
নিশ্চয়ই আল্লাহ তালুতকে তোমাদের জন্য রাজা রূপে নির্বাচিত করেছেন।
(সূরা বাকারাহ, ২ : ২৪৭) এখানে তালুতকে মালিক বলা হয়েছে। অনুরূপভাবে
বলা হয়েছে:
وَكَانَ وَرَاءَهُم مَّلِكٌ কারণ তাদের সামনে ছিল এক রাজা। (সূরা কাহফ, ১৮
: ৭৯) কুরআন মাজীদের একটি আয়াতে আছে ঃ
اِذْ جَعَلَ فِيكُمْ أَنْبِيَاءَ وَ جَعَلَكُمْ مُّلُوكًا
তিনি তোমাদের মধ্যে বহু নাবী সৃষ্টি করেছেন, রাজ্যাধিপতি করেছেন। (সূরা
মায়িদাহ, ৫ : ২০) সহীহ বুখারী ও মুসলিমে একটি হাদীসে আছে: مِثْلُ الْمُلُوكِ
عَلَى الاَسِرَةِ 'সিংহাসনে অধিষ্ঠিত বাদশাহদের ন্যায়।' (ফাতহুল বারী ৬/৮৯,
মুসলিম ৩/১৫১৮)
'দীন' শব্দের অর্থ
دِین শব্দের অর্থ হচ্ছে প্রতিদান, প্রতিফল এবং হিসাব নিকাশ। যেমন আল্লাহ
তা'আলা কুরআনুল হাকীমে বলেন :
يَوْمَئِذٍ يُوَفِّيهِمُ اللَّهُ دِينَهُمُ الْحَقَّ
সেদিন আল্লাহ তাদের প্রাপ্ত প্রতিফল পুরোপুরি দিবেন। (সূরা নূর, ২৪ : ২৫)
পবিত্র কুরআনের অন্য জায়গায় আছেঃ
--- OCR End ---