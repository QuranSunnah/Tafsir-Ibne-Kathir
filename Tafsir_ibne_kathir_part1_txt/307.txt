--- OCR Start ---
সূরা ২ : বাকারাহ
৩০৭
পারা ১
(রহঃ), সুদ্দী (রহঃ) এবং আল কালবী (রহঃ) অনুরূপ মতামত ব্যক্ত করেছেন।
(কুরতুবী ২/৫১)
যাদু শিক্ষা করা কুফরী
আল্লাহ তা'আলা বলেন, وَمَا يُعَلِّمُنِ مِنْ اَحَدٍ حَتَّى يَقُوْلَا إِنَّمَا نَحْنُ فِتْنَةٌ فَلَا
تَكْفُ কিন্তু তারা উভয়ে এ কথা না বলে শিক্ষা দিতনা, 'আমরা পরীক্ষাধীন ছাড়া
কিছু নই, অতএব তোমরা কুফরী করনা।
আবূ জাফর আর-রাযী (রহঃ) রাবী ইব্‌ন আনাস (রহঃ) থেকে, তিনি কায়েস
ইব্‌ন আব্বাদ (রহঃ) থেকে, তিনি ইব্‌ন আব্বাস (রাঃ) থেকে বর্ণনা করেন, 'যখন
কোন লোক ঐ মালাকদ্বয়ের কাছে যাদু শেখার জন্য যেত তখন তারা তাকে
নিরুৎসাহিত করত এবং বলত : আমরাতো পরীক্ষাধীন আছি, অতএব তোমরা
কুফরীতে পতিত হয়োনা। তারা জানত যে, কোন্ কাজটি ভাল এবং কোন্ কাজটি
মন্দ এবং কি কাজ করলে ঈমানদার হওয়া যায় ও কোন্ কাজ করলে মানুষ
কুফরীতে পতিত হয়। এরপরও যখন কোন মানুষ যাদু শেখার জন্য তাদের কাছে
যেত তখন তারা বলত, তোমরা অমুক অমুক জায়গায় যাও। সেখানে যাওয়ার
পর শাইতান তার সাথে দেখা করত এবং যাদু শিক্ষা দিত। যখন কোন ব্যক্তি
যাদু শিক্ষা করত তখন তার ঈমানের নূর অপসারিত হত এবং তা আকাশে ভেসে
বেড়াতে দেখতে পেত। তখন সে বলত : হায় আমার কপাল! আমিতো অভিশপ্ত
হয়ে গেলাম! এখন আমার কি হবে? (ইব্‌ন আবী হাতিম ১/৩১২) এ আয়াতের
তাফসীরে হাসান বাসরী (রহঃ) বলেন যে, আল্লাহ তা'আলা ঐ মালাকদ্বয়কে
যাদুসহ দুনিয়ায় পাঠিয়েছিলেন পরীক্ষা হিসাবে যে, কে তাতে উত্তীর্ণ হয়। আল্লাহ
তাদের কাছ থেকে এ ওয়াদা নিয়েছিলেন যে, যাদু শিক্ষা দেয়ার পূর্বে তারা
প্রথমেই বলে নিবে 'আমরা তোমাদের জন্য পরীক্ষাস্বরূপ, অতএব তোমরা
কুফরীতে পতিত হয়োনা।' (ইব্‌ন আবী হাতিম ১/৩১০) কাতাদাহ (রহঃ) বলেন
: আল্লাহ তাদের কাছ থেকে এই প্রতিশ্রুতি নিয়েছিলেন যে, লোকদের কাছে এ
কথা না বলে তারা যাদু শিক্ষা দিবেনা : আমরা পরীক্ষাধীন, অতএব কুফরী
করনা। (তাবারী ২/৪৪৩)
এ ছাড়া সুদ্দী (রহঃ) বলেনঃ যখন কোন ব্যক্তি ঐ মালাকের কাছে যেত তখন
তারা উপদেশ দিত : তোমরা কুফরী করনা, আমরাতো পরীক্ষাধীন। যদি ঐ
লোক তাদের উপদেশ মানতে রাযী না হত তাহলে তাকে বলা হত : ঐ ছাইয়ের
স্তুপের কাছে যাও এবং তাতে প্রস্রাব কর। ওর উপর প্রস্রাব করা হলে ওর আলো
--- OCR End ---