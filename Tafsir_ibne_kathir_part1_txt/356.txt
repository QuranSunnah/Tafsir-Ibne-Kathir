সূরা ২ : বাকারাহ
৩৫৬
পারা ১
নিশ্চয়ই সর্ব প্রথম গৃহ, যা মানবমন্ডলীর জন্য নির্দিষ্ট করা হয়েছে তা ঐ ঘর
যা বাক্কায় (মাক্কায়) অবিস্থত; ওটি সৌভাগ্যযুক্ত এবং সমস্ত বিশ্ববাসীর জন্য পথ
প্রদর্শক। তার মধ্যে প্রকাশ্য নিদর্শনসমূহ বিদ্যমান রয়েছে, মাকামে ইবরাহীম
উক্ত নিদর্শনসমূহের অন্যতম। আর যে ওর মধ্যে প্রবেশ করে সে নিরাপত্তা প্রাপ্ত
হয়। (সূরা আলে ইমরান, ৩ঃ ৯৬-৯৭)
মাকামে ইবরাহীম বলতে সম্পূর্ণ বাইতুল্লাহকেও বুঝায় বা ইবরাহীমের (আঃ)
বিশিষ্ট স্থানও বুঝায়। আবার হাজ্জের সমুদয় করণীয় কাজের স্থানকেও বুঝায়।
যেমন আরাফাহ, মাশ'আরে হারাম, মিনা, পাথর নিক্ষেপ, সাফা-মারওয়ার
তাওয়াফ ইত্যাদি। মাকামে ইবরাহীম প্রকৃতপক্ষে ঐ পাথরটি যার উপরে দাঁড়িয়ে
ইবরাহীম (আঃ) কা'বা ঘর নির্মাণ করতেন। (ইব্‌ন আবী হাতিম ১/৩৭১) সুদ্দী
(রহঃ) বলেন যে, উহা হল ঐ পাথর যার উপর দাঁড়িয়ে ইবরাহীম (আঃ) তার
মাথা ধৌত করতেন এবং তাঁর স্ত্রী পায়ে পানি ঢেলে দিতেন। (তাবারী ৩/৩৫)
জাবিরের (রাঃ) একটি সুদীর্ঘ হাদীসে রয়েছে যে, যখন নাবী সাল্লাল্লাহু 'আলাইহি
ওয়া সাল্লাম তওয়াফ করেন তখন উমার (রাঃ) মাকামে ইবরাহীমের (আঃ) দিকে
ইঙ্গিত করে বলেন 'এটাই কি আমাদের পিতা ইবরাহীমের (আঃ) মাকাম?'
রাসূলুল্লাহ সাল্লাল্লাহু 'আলাইহি ওয়া সাল্লাম বললেন : 'হ্যাঁ'। তিনি বলেন :
'তাহলে আমরা এটাকে কিবলাহ বানিয়ে নেই না কেন?' তখন এই আয়াত
অবতীর্ণ হয়। (ইব্‌ন আবী হাতিম) অন্য একটি বর্ণনায় রয়েছে যে, উমারের
(রাঃ) প্রশ্নের অল্প দিন পরেই এ নির্দেশ অবতীর্ণ হয়। অন্য একটি হাদীসে রয়েছে
যে, মাক্কা বিজয়ের দিন মাকামে ইবরাহীমের (আঃ) পাথরের দিকে ইঙ্গিত করে
উমার (রাঃ) রাসূলুল্লাহ সাল্লাল্লাহু 'আলাইহি ওয়া সাল্লামকে জিজ্ঞেস করেন : 'হে
আল্লাহর রাসূল সাল্লাল্লাহু 'আলাইহি ওয়া সাল্লাম! এটাই কি মাকামে ইবরাহীম?
তিনি বললেন : 'হ্যাঁ' এটাই।' উমার (রাঃ) জিজ্ঞেস করলেন : আমরা কি একে
সালাতের স্থান হিসাবে নির্ধারণ করব? তখন আল্লাহ তা'আলা নাযিল করেন :
اتَّخِذُوا مِنْ مَّقَامِ إِبْرَاهِمَ مُصَلَّى )ইন্ন আরী হাতিম ১/৩৭০(
সহীহ বুখারীতে আনাস ইবন মালিক (রাঃ) হতে বর্ণিত আছে যে, উমার ইব্‌ন
খাত্তাব (রাঃ) বলেন: 'তিনটি বিষয়ে আমি আমার রবের আনুকূল্য পেয়েছি,
অথবা বলেন : তিনটি বিষয়ে আমার রাব্ব আমার আনুকূল্য করেছেন অর্থাৎ
আল্লাহ যা চেয়েছিলেন তাই তার (উমার (রাঃ) মুখ দিয়ে বের হয়েছিল। উমার