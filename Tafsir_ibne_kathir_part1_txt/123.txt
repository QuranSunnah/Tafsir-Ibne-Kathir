--- OCR Start ---
সূরা ২ : বাকারাহ
১২৩
কারা মুত্তাকী
পারা ১
ইব্‌ন আব্বাস (রাঃ) বর্ণনা করেন যে, মুত্তাকীন তারাই যারা আল্লাহর উপর
বিশ্বাস স্থাপন করে শির্ক হতে দূরে থাকেন এবং আল্লাহ তা'আলার নির্দেশাবলী
মেনে চলেন। অন্য এক বর্ণনায় আছে যে, মুত্তাকীন তারাই যারা আল্লাহর শাস্তি
কে ভয় করে হিদায়াতকে পরিত্যাগ করেননা এবং তাঁর রাহমাতের আশা রেখে
তাঁর তরফ থেকে অবতীর্ণ কিতাবকে বিশ্বাস করে থাকেন। কাতাদাহ (রহঃ)
বলেন যে, মুত্তাকীন তারাই যাদের সম্পর্কে আল্লাহ তা'আলা আলোচ্য আয়াতের
পরে বলেন:
الَّذِينَ يُؤْمِنُوْنَ بِالْغَيْبِ وَيُقِيمُونَ الصَّلوةَ وَ مِمَّا رَزَقْتُهُمْ يُنْفِقُونَ
যারা অদৃশ্য বিষয়গুলিতে বিশ্বাস করে এবং যথা নিয়মে সালাত কায়েম করে,
আর আমি তাদেরকে যে সব রিস্ক দিয়েছি তা থেকে ব্যয় করে। (সূরা বাকারাহ,
২:৩)
ইমাম ইবন জারীর (রহঃ) বর্ণনা করেন যে, এসব গুণ মুত্তাকীনদের মধ্যে
একত্রে জমা হয়। জামে' তিরমিযী ও সুনান ইবন মাজাহয় আতীয়াহ সা'দী (রহঃ)
থেকে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন :
কোন বান্দা ততক্ষণ পর্যন্ত মুত্তাকীদের স্তরে পৌঁছাতে পারবেনা যতক্ষণ না সে
ক্ষতিজনক কাজে লিপ্ত হওয়ার ভয়ে অক্ষতিজনক কাজকেও পরিত্যাগ না করে।
(তিরমিযী ২৪৫৪, ইবন মাজাহ ৪২১৫)
দুই ধরনের হিদায়াত রয়েছে
কখনও কখনও হিদায়াতের অর্থ হয় অন্তরের মধ্যে ঈমানের স্থিতিশীলতা।
বান্দার অন্তরে এই হিদায়াতের উপর মহান আল্লাহ ছাড়া আর কেহ ক্ষমতা
রাখেনা। পবিত্র কুরআনে ঘোষণা করা হচ্ছেঃ
إِنَّكَ لَا تَهْدِي مَنْ أَحْبَبْتَ
তুমি যাকে ভালবাস, ইচ্ছা করলেই তাকে সৎ পথে আনতে পারবেনা। (সূরা
কাসাস, ২৮: ৫৬) আল্লাহ সুবহানাহু ওয়া তা'আলা আরও বলেন :
لَيْسَ عَلَيْكَ هُدَهُمْ
তাদেরকে সুপথে আনার দায়িত্ব তোমার নয়। (সূরা বাকারাহ, ২: ২৭২)
অন্য স্থানে তিনি বলেনঃ
--- OCR End ---