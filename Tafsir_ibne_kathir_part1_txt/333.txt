--- OCR Start ---
সূরা ২ : বাকারাহ
৩৩৩
পারা ১
১১৫। আল্লাহরই জন্য পূর্ব
ও পশ্চিম; অতএব তোমরা যে
দিকেই মুখ ফিরাও সে দিকেই
আল্লাহর দিক; কেননা আল্লাহ
(সর্বদিক) পরিবেষ্টনকারী, পূর্ণ
জ্ঞানবান।
১১৫. وَ لِلَّهِ الْمَشْرِقُ وَالْمَغْرِبُ
فَأَيْنَمَا تُوَلُّوا فَثَمَّ وَجْهُ اللَّهِ إِ
اللَّهَ وَاسِعٌ عَلِيمٌ
কিবলাহ নির্ধারণ
এ আয়াতে রাসূলুল্লাহ সাল্লাল্লাহু 'আলাইহি ওয়া সাল্লামকে এবং তাঁর
সাহাবীবর্গকে (রাঃ) সান্ত্বনা দেয়া হচ্ছে, যাঁদেরকে মাক্কা থেকে তাড়িয়ে দেয়া
হয়েছে ও তাঁর মাসজিদে প্রবেশ করা হতে বিরত রাখা হয়েছে। মাক্কায় অবস্থান
কালে রাসূলুল্লাহ সাল্লাল্লাহু 'আলাইহি ওয়া সাল্লাম বাইতুল মুকাদ্দাসের দিকে মুখ
করে সালাত আদায় করতেন। তখন কা'বা ঘর তাদের মাঝখানে থাকত।
মাদীনায় আগমনের পর ১৬/১৭ মাস পর্যন্ত বাইতুল মুকাদ্দাসের দিকে মুখ করেই
তাঁরা সালাত আদায় করেন। কিন্তু পরে আল্লাহ সুবহানাহু ওয়া তা'আলা কা'বা
ঘরের দিকে মুখ করে সালাত আদায় করার নির্দেশ দেন। এর পর এই আয়াতটি
নাযিল হয়।
কুরআন মাজীদে সর্বপ্রথম রহিতকৃত (মানসূখ) হুকুম
ইমাম আবূ আবীদ কাসিম ইব্‌ন সালাম (রহঃ) স্বীয় পুস্তক 'নাসিখ ওয়াল
মানসূখ' এর মধ্যে আবদুল্লাহ ইব্‌ন আব্বাস (রাঃ) হতে বর্ণনা করেন যে, কুরআন
মাজীদের মধ্যে সর্বপ্রথম মানসূখ হুকুম হচ্ছে এই কিবলাহই অর্থাৎ উপরোক্ত
আয়াতটিই। এ আয়াতটি অবতীর্ণ হওয়ার পূর্বে রাসূলুল্লাহ সাল্লাল্লাহু 'আলাইহি
ওয়া সাল্লাম বাইতুল মুকাদ্দাসের দিকে মুখ করে সালাত আদায় করতে থাকেন।
অতঃপর নিম্নের আয়াতটি অবতীর্ণ হয় :
وَ مِنْ حَيْثُ خَرَجْتَ فَوَلِ وَجْهَكَ شَطْرَ الْمَسْجِدِ الْحَرَامِ
এবং তুমি যেখান হতেই বের হবে, তোমার মুখ পবিত্রতম মাসজিদের দিকে
প্রত্যাবর্তিত কর। (সূরা বাকারাহ, ২ : ১৪৯) তখন তিনি বাইতুল্লাহর দিকে মুখ
করে সালাত আদায় করতে শুরু করেন। মাদীনায় রাসূলুল্লাহ সাল্লাল্লাহু
'আলাইহি ওয়া সাল্লাম বাইতুল মুকাদ্দাসের দিকে মুখ করে সালাত আদায়
করতে থাকলে ইয়াহুদীরা খুবই খুশি হয়। যা হোক, রাসূল সাল্লাল্লাহু 'আলাইহি
--- OCR End ---