--- OCR Start ---
সূরা ২ : বাকারাহ
৬৫৭
পারা ৩
তার পূর্বের সৎকার্যাবলী ধ্বংস করে দিল এবং শেষ অবস্থায় যখন সাওয়াবের
বিশেষ প্রয়োজন ছিল সে শূন্যহস্ত হয়ে গেল। যেমন একটি লোক একটি ফল
বৃক্ষের বাগান তৈরী করল। বছরের পর বছর ধরে সে বৃক্ষটি হতে ফল আহরণ
করতে থাকল। কিন্তু যখন বার্ধক্যে উপনীত হল তখন সে কাজের অযোগ্য হয়ে
পড়ল। এখন তার জীবিকা নির্বাহের উপায় মাত্র একটি বাগান। ঘটনাক্রমে
একদিন অগ্নিবাহী এক ঘূর্ণিবাত্যা তার বাগানের উপর দিয়ে প্রবাহিত হয়ে
বাগানটি ভষ্মীভূত করে দিল। ঐ রকমই এই লোকটি, সে প্রথমে তো সৎ
কার্যাবলীই সম্পাদন করেছিল; কিন্তু পরে দুষ্কার্যে লিপ্ত হওয়ার ফলে তার পরিণাম
ভাল হলনা। এর ফলে, যখন ঐ সৎ কার্যাবলীর প্রতিদান প্রদানের সময় এলো
তখন সে শূন্যহস্ত হয়ে গেল। কাফিরও যখন আল্লাহ তা'আলার নিকট গমন
করবে তখন সেখানে তার কিছু করার ক্ষমতা থাকবেনা। যেমন ঐ বৃদ্ধ, সে যা
কিছু করেছিল অগ্নিবাহী ঘুর্ণিবাত্যা তা ধ্বংস করে দিয়েছে। এখন পিছন হতেও
কেহ তার কোন উপকার করতে পারবেনা। (ইব্‌ন আবী হাতিম ৩/১০৭৪)
মুসতাদরাক হাকিমে রয়েছে যে, রাসূলুল্লাহ সাল্লাল্লাহু আলাইহি ওয়া সাল্লাম
নিম্নের দু'আটিও পাঠ করতেনঃ
اللَّهُمَّ تَجْعَلْ أَوسَعَ رِزْقِكَ عَلَى عِنْدَ كِبَرِسِنِّي وَانْقِضَاءِ عُمْرِي
'হে আল্লাহ! আমার বার্ধক্যের সময় ও আয়ু শেষ হয়ে যাওয়ার সময় আমাকে
অধিক পরিমাণে রিস্ক দান করুন।' (হাকিম ১/৫৪২) আল্লাহ তা'আলা বলেন :
'আল্লাহ তোমাদের সামনে এই নিদর্শনাবলী বর্ণনা করেন যেন তোমরা চিন্তা-
গবেষণা কর এবং তা হতে শিক্ষা ও উপদেশ গ্রহণ কর। যেমন অন্য জায়গায়
আল্লাহ তা'আলা বলেনঃ
وَتِلْكَ الْأَمْثَالُ نَضْرِبُهَا لِلنَّاسِ وَمَا يَعْقِلُهَا إِلَّا الْعَلِمُونَ
মানুষের জন্য এ সব দৃষ্টান্ত বর্ণনা করে থাকি, কিন্তু শুধু জ্ঞানী ব্যক্তিরাই এটা
বুঝে। (সূরা আনকাবূত, ২৯ : ৪৩)
২৬৭। হে মু'মিনগণ!
তোমরা যা উপার্জন করেছ
এবং আমি যা তোমাদের
জন্য ভূমি হতে উৎপন্ন
করেছি, তা হতে উৎকৃষ্ট বস্তু
--- OCR End ---