সূরা ২ : বাকারাহ
৬৩৮
পারা ৩
বা লাভ কি? তাই আল্লাহ তা'আলা বলেন: 'কেহকেও ইসলাম ধর্ম গ্রহণ করার
ব্যাপারে জোর জবরদস্তি করনা।'
এ আয়াতটির শান-ই নুযুল এই যে, মাদীনার মুশরিকরা মহিলাদের সন্তান না
হলে এই বলে 'নযর' মানত : 'যদি আমাদের ছেলে-মেয়ে হয় তাহলে আমরা
তাদেরকে ইয়াহুদী করে ইয়াহুদীদের নিকট সমর্পণ করব।' এভাবে তাদের বহু
সন্তান ইয়াহুদীদের নিকট ছিল। অতঃপর এই লোকগুলি ইসলাম ধর্মে দীক্ষিত হয়
এবং আল্লাহর দীনের সাহায্যকারী রূপে গণ্য হয়। এদিকে ইয়াহুদীদের সাথে
মুসলিমদের যুদ্ধ বাঁধে। অবশেষে তাদের আভ্যন্তরীণ যড়যন্ত্র ও প্রতারণা থেকে
মুক্তিলাভের উদ্দেশে রাসূলুল্লাহ সাল্লাল্লাহু আলাইহি ওয়া সাল্লাম তাদেরকে দেশ
হতে বহিষ্কার করার নির্দেশ দেন। সেই সময় মাদীনার এই আনসার মুসলিমদের
যেসব ছেলে ইয়াহুদীদের নিকট ছিল তাদেরকে নিজেদের তত্ত্বাবধানে এনে
মুসলিম করার উদ্দেশে তাঁরা ইয়াহুদীদের কাছ থেকে ফেরত চান। সেই সময়
এই আয়াতটি অবতীর্ণ হয় এবং তাদেরকে বলা হয় :
'তোমরা তাদেরকে ইসলাম গ্রহণের ব্যাপারে জোর-জবরদস্তি করনা। নিশ্চয়ই
বাতিল পথ হতে সৎ পথের পার্থক্য পরিস্কার হয়ে গেছে। (তাবারী ৫/৪০৭)
ইমাম আবূ দাঊদ (রহঃ) এবং ইমাম নাসাঈও (রহঃ) তাদের গ্রন্থে হাদীসটি
লিপিবদ্ধ করেছেন। (হাদীস নং ৩/১৩২ ও ৬/৩০৪) ইমাম আহমাদ (রহঃ) তার
হাদীসগ্রন্থে আনাস (রাঃ) থেকে বর্ণনা করেন যে, রাসূল সাল্লাল্লাহু আলাইহি ওয়া
সাল্লাম এক ব্যক্তিকে বললেন:
'মুসলিম হয়ে যাও।' সে বলে : আমার মন চায়না। রাসূলুল্লাহ সাল্লাল্লাহু
আলাইহি ওয়া সাল্লাম বললেন : মন না চাইলেও মুসলিম হও। (আহমাদ
৩/১৮১) এই হাদীসটি 'সুলাসী'। অর্থাৎ নাবী সাল্লাল্লাহু আলাইহি ওয়া সাল্লাম
পর্যন্ত এতে তিনজন বর্ণনাকারী রয়েছেন। কিন্তু এর দ্বারা এটা মনে করা উচিত
হবেনা যে, রাসূলুল্লাহ সাল্লাল্লাহু আলাইহি ওয়া সাল্লাম তাকে বাধ্য করেছিলেন।
বরং তাঁর এই কথার ভাবার্থ হচ্ছে : তুমি কালেমা পড়ে নাও, একদিন হয়ত
এমনও আসবে যে, আল্লাহ তা'আলা তোমার অন্তর খুলে দিবেন এবং তুমি
ইসলামের প্রতি আকৃষ্ট হয়ে যাবে। তুমি হয়ত উত্তম নিয়ম ও খাঁটি আমলের
তাওফীক লাভ করবে।