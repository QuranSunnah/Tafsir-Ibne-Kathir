সূরা ২ : বাকারাহ
৩৭৬
পারা ১
যুবাইরের (রাঃ) কাজটির সাথে একমত পোষণ করছিনা। দৈর্ঘ্য ঠিক রাখ, কিন্তু
'হাতীম'কে কা'বা ঘরের বাইরে রেখে দাও এবং দ্বিতীয় দরজাটি বন্ধ করে দাও।'
হাজ্জাজ আবদুল মালিকের এই নির্দেশক্রমে কা'বাকে ভেঙ্গে দিয়ে পূর্বের ভিত্তির
উপরে নির্মাণ করে। (মুসলিম ২/৯৭০) ইমাম নাসাঈ (রহঃ) রাসূল সাল্লাল্লাহু
'আলাইহি ওয়া সাল্লামের যে হাদীসটি আয়িশা (রাঃ) থেকে বর্ণনা করেছেন
সেখানে ঘটনাটির পূর্ণ বিবরণ দেয়া হয়নি। (হাদীস নং ৫/২১৮)
কিন্তু আবদুল্লাহ ইব্‌ন্ন যুবাইরের (রাঃ) ভিত্তিকে ঠিক রাখাই সুন্নাতের পন্থা
ছিল। কেননা রাসূলুল্লাহ সাল্লাল্লাহু 'আলাইহি ওয়া সাল্লামের বাসনাতো এই ছিল।
কিন্তু সেই সময় তাঁর এই ভয় ছিল যে, মানুষ হয়ত খারাপ ধারণা করবে। কারণ
তারা সবেমাত্র মুসলিম হয়েছে। কিন্তু আবদুল মালিক ইব্‌ন মারওয়ান এ হাদীসটি
জানতেননা। এ জন্যই তিনি ওটা ভাঙ্গিয়ে ছিলেন। কিন্তু যখন তিনি হাদীসটি
জানতে পারেন তখন তিনি দুঃখ করে বলেন: 'হায়! আমি যদি ওটিকে না ভেঙ্গে
পূর্বাবস্থায়ই রেখে দিতাম!'
সহীহ মুসলিমের একটি হাদীসে রয়েছে যে, হারিস ইবন উবাইদুল্লাহ (রাঃ)
যখন আবদুল মালিক ইন্ন মারওয়ানের খিলাফাতকালে তাঁর নিকট প্রতিনিধি
রূপে গমন করেন তখন আবদুল মালিক তাঁকে বলেন: 'আমি ধারণা করি যে,
আবূ হাবীব অর্থাৎ আবদুল্লাহ ইব্‌ন যুবাইর (রাঃ) এ হাদীসটি (তাঁর খালা)
আয়িশা (রাঃ) হতে শুনেননি।' তখন হারিস ইবন উবাইদুল্লাহ (রাঃ) বলেন:
'অবশ্যই তিনি শুনেছেন।' আয়িশা (রাঃ) হতে স্বয়ং আমিও শুনেছি।' আবদুল
মালিক তাঁকে জিজ্ঞেস করেন: 'কি শুনেছেন?' তিনি বলেন: 'আমি শুনেছি, তিনি
বলতেন: রাসূলুল্লাহ সাল্লাল্লাহু 'আলাইহি ওয়া সাল্লাম আমাকে বলেছেনঃ
'হে আয়িশা! তোমার 'কাওম' বাইতুল্লাহকে সংকীর্ণ করে দিয়েছে। যদি তোমার
সম্প্রদায়ের শির্কের যুগ নিকটে না হত তাহলে নতুনভাবে আমি এর কমতি পূরণ
করতাম। এসো, আমি তোমাকে এর প্রকৃত ভিত্তি দেখিয়ে দেই, হয়ত তোমার
গোত্র আবার একে এর প্রকৃত ভিত্তির উপর নির্মাণ করতে পারে। অতঃপর তিনি
আয়িশা সিদ্দিকাকে (রাঃ) প্রায় সাত হাত দেখিয়ে দেন এবং বলেনঃ
'আমি এর দু'টি দরজা নির্মাণ করতাম, একটি আগমনের ও অপরটি
প্রস্থানের; এবং দরজা দু'টি মাটির সমান করে রাখতাম। একটি রাখতাম পূর্বমুখী
এবং অপরটি রাখতাম পশ্চিমমুখী। তুমি কি জান যে, তোমার 'কাওম' দরজাকে
এত উঁচু করে রেখেছে কেন?' আয়িশা (রাঃ) বলেন: 'না।' রাসূলুল্লাহ সাল্লাল্লাহু
'আলাইহি ওয়া সাল্লাম বললেন: 'শুধুমাত্র নিজেদের মর্যাদা প্রকাশের জন্য; যাকে