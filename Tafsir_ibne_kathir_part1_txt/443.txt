সূরা ২ : বাকারাহ
৪৪৩
পারা ২
করেছি, সেই পবিত্র বস্তুসমূহ আহার কর এবং আল্লাহর নিকট কৃতজ্ঞতা প্রকাশ
কর।' রাসূলুল্লাহ সাল্লাল্লাহু আলাইহি ওয়া সাল্লাম বলেছেন :
‘এক লোক দীর্ঘ সফর করেছে, যার চুলগুলি বিক্ষিপ্ত এবং নিজেও ধূলাবালিতে
জর্জরিত; সে তার দু'হাত তুলে আকাশের দিকে তাকিয়ে বলছে : হে আমার
রাব্ব! হে আমার রাব্ব! অথচ সে যে খাদ্য খায় তা হারাম, যা পান করে তা
হারাম, সে যে পোশাক পরিধান করেছে তাও হারাম আয়ে অর্জিত অর্থ দ্বারা
তৈরী, তার শরীর বৃদ্ধি প্রাপ্ত হয়েছে হারাম খাদ্য দ্বারা। সুতরাং কিভাবে তার
প্রার্থনা কবুল হবে? (মুসলিম ২/৭০৩, তিরমিযী ৮/৩৩৩)
হালাল জিনিসের বর্ণনা দেয়ার পর আল্লাহ তা'আলা হারাম জিনিসের বর্ণনা
দিচ্ছেন। বলা হচ্ছে, যে হালাল প্রাণী আপনা আপনিই মরে গেছে এবং
শারীয়াতের বিধান অনুসারে যবাহ করা হয়নি তা হারাম। হয় ওকে কেহ গলা
টিপে মেরে ফেলুক, লাঠির আঘাতেই মরে যাক, কোথাও হতে পড়ে গিয়ে মারা
যাক, অথবা অন্যান্য জন্তু তাকে শিংয়ের আঘাতে মেরে ফেলুক, এসবগুলোই মৃত
এবং হারাম। কিন্তু পানির প্রাণীর ব্যাপারে এর ব্যতিক্রম রয়েছে। পানির প্রাণী
নিজে নিজেই মরে গেলেও হালাল। এর পূর্ণ বর্ণনা أُحِلَّ لَكُمْ صَيْدُ الْبَحْرِ وَطَعَامُهُ
(সূরা মায়িদাহ, ৫ : ৯৬) এই আয়াতের তাফসীরে দেয়া হবে ইনশাআল্লাহ।
সাহাবীগণের (রাঃ) 'আম্বার' নামক পানির প্রাণীটি (হাঙ্গর) মৃত অবস্থায় প্রাপ্তি,
তাঁদের তা আহার করা, পরে রাসূলুল্লাহ সাল্লাল্লাহু আলাইহি ওয়া সাল্লামের নিকট
এই সংবাদ পৌঁছে যাওয়া এবং তাঁর একে জায়িয বলা ইত্যাদি সব কিছুই হাদীসে
রয়েছে। (ফাতহুল বারী ৬/১৫২) অন্য একটি হাদীসে রয়েছে, রাসূলুল্লাহ
সাল্লাল্লাহু আলাইহি ওয়া সাল্লাম বলেছেন : সমুদ্রের পানি হালাল এবং ওর মৃত
প্রাণীও হালাল। (মুয়াত্তা ১/২২, আবূ দাউদ ১/৬৪, তিরমিযী ১/২২৪, আহমাদ
৫/৩৬৫, নাসাঈ ১/৫০, ইব্‌ন মাজাহ ১/১৩৬) আরও একটি হাদীসে আছে,
রাসূলুল্লাহ সাল্লাল্লাহু আলাইহি ওয়া সাল্লাম বলেছেনঃ
'দুই মৃত ও দুই রক্ত হালাল। মাছ, ফড়িং, কলিজা ও প্লীহা।' (আহমাদ
২/৯৭, ইবন মাজাহ ২/১০৭৩, দারাকুতনী ৪/২৭২) 'সূরা মায়িদা'য় ইনশাআল্লাহ
এর বিস্তারিত বিবরণ আসবে।
জিজ্ঞাস্য : মৃত জন্তুর দুধ ও তার মধ্যস্থিত ডিম অপবিত্র। ইমাম শাফিঈর
(রহঃ) এটাই অভিমত। কেননা ওগুলো মৃতেরই এক একটি অংশ বিশেষ। ইমাম
মালিকের (রহঃ) একটি বর্ণনায় রয়েছে যে, ওটা পবিত্র তো বটে; কিন্তু মৃতের
সঙ্গে মিলিত হওয়ার ফলে অপবিত্র হয়ে থাকে। অনুরূপভাবে মৃতের দাঁতও ঐ