সূরা ১ : ফাতিহা
৮০
পারা ১
ইমাম আবূ হানীফা (রহঃ) ও তাঁদের সহচরগণ বলেন যে, 'বিসমিল্লাহ' সূরা
ফাতিহারও আয়াত নয় বা অন্য কোন সূরারও আয়াত নয়।
'বিসমিল্লাহির রাহমানির রাহীম' উচ্চস্বরে পাঠ করা প্রসঙ্গ
'বিসমিল্লাহির রাহমানির রাহীম' উচ্চস্বরে পাঠ করতে হবে নাকি নিম্নস্বরে এ
নিয়েও মতভেদের অবকাশ রয়েছে। যারা একে সূরা ফাতিহার পৃথক একটি
আয়াত মনে করেননা তারা একে নিম্নস্বরে পড়ার পক্ষপাতি। এখন অবশিষ্ট
রইলেন শুধু ঐ সব লোক যারা বলেন যে, এটি প্রত্যেক সূরার প্রথম আয়াত।
তাদের মধ্যেও আবার মতভেদ রয়েছে। ইমাম শাফিঈর (রহঃ) অভিমত এই যে,
সূরা ফাতিহা ও অন্যান্য প্রত্যেক সূরার পূর্বে একে উচ্চস্বরে পড়তে হবে। সাহাবা
(রাঃ), তাবেঈন (রহঃ) এবং মুসলিমদের পূর্ববর্তী যুগের ইমামগণের এটাই
মাযহাব। সাহাবীগণের (রাঃ) মধ্যে একে উচ্চস্বরে পড়ার পক্ষপাতি হলেন আবূ
হুরাইরাহ (রাঃ), ইবন উমার (রাঃ), ইব্‌ন আব্বাস (রাঃ), মু'আবিয়া (রাঃ), উমার
(রাঃ), আবূ বাকর (রাঃ) এবং উসমান (রাঃ)। আবূ বাকর (রাঃ) এবং উসমান
(রাঃ) হতেও গারীব বা দুর্বল সনদে ইমাম খতীব (রহঃ) এটা নকল করেছেন।
বাইহাকী (রহঃ) ও ইব্‌ন আবদুল বার্ (রহঃ) উমার (রাঃ) ও আলী (রাঃ) হতেও
এটি বর্ণনা করেছেন। তাবেঈগণের মধ্যে সাঈদ ইব্‌ন যুবাইর (রহঃ), ইকরিমাহ
(রহঃ), আবূ কালাবাহ্ (রহঃ), যুহরী (রহঃ), আলী ইব্‌ন হাসান (রহঃ), তাঁর
ছেলে মুহাম্মাদ (রহঃ), সাঈদ ইব্‌ন মুসাইয়াব (রহঃ), 'আতা (রহঃ), তাউস
(রহঃ), মুজাহিদ (রহঃ), সা'লিম (রহঃ), মুহাম্মাদ ইব্‌ন কা'ব কারাজী (রহঃ),
আবূ বাকর ইব্‌ন মুহাম্মাদ ইব্‌ন আম্র (রহঃ) ইব্‌ন হাযম, আবূ ওয়ায়েল (রহঃ),
ইব্‌ন সীরীন (রহঃ), মুহাম্মাদ ইবনুল মুনকাদির (রহঃ), আলী ইব্‌ন আবদুল্লাহ
ইব্‌ন আব্বাস (রহঃ), তাঁর ছেলে মুহাম্মাদ, ইবন উমারের (রাঃ) গোলাম নাফি,
যায়িদ ইব্‌ন আসলাম (রহঃ), উমার ইব্‌ন আবদুল আযীয (রহঃ), আবদুল্লাহ ইব্‌ন
কায়েস (রহঃ), হাবীব ইব্‌ন আবী সাবিত (রহঃ), আবূ শা'শা' (রহঃ), মাকহুল
(রহঃ), আবদুল্লাহ ইব্‌ন মুগাফফাল ইব্‌ন মাকরান (রহঃ), এবং বাইহাকীর
বর্ণনায় আবদুল্লাহ ইব্‌ন সাফওয়ান (রহঃ), মুহাম্মাদ ইব্‌ন হানাফিয়্যাহ (রহঃ)
এবং আবদুল বারের বর্ণনায় আমর ইব্‌ন দীনার (রহঃ)। এরা সবাই সালাতের
যেখানে কিরা'আত উচ্চস্বরে পড়া হয়, বিসমিল্লাহির রাহমানির রাহীমকেও উচ্চ
শব্দে পড়তেন।
এর একটি প্রধান দলীল এই যে, এটি যখন সূরা ফাতিহারই একটি আয়াত
তখন পূর্ণ সূরার ন্যায় একে উচ্চস্বরে পড়তে হবে। তাছাড়া সুনান নাসাঈ, সহীহ