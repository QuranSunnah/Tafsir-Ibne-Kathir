সূরা ২ : বাকারাহ
৬১১
পারা ২
ইমাম ইবন তাইমিয়াও (রহঃ) এই উক্তিকেই পছন্দ করেন। আরও বহু লোক
এটাকেই গ্রহণ করে থাকেন। আর অবশিষ্ট দল এটাকে 'মানসূখ' বলে থাকেন।
এখন যদি ইদ্দাতকালের পরবর্তী কাল 'মানসূখ' হওয়াই তাদের উদ্দেশ্য হয়
তাহলে তো ভাল কথা, নচেৎ এ ব্যাপারে ইমামগণের মধ্যে মতবিরোধ রয়েছে।
কেহ কেহ বলেন যে, স্ত্রীকে অবশ্যই মৃত স্বামীর বাড়ীতেই ইদ্দাতকাল অতিবাহিত
করতে হবে। তাদের দলীল হচ্ছে মুআত্তা মালিকের এই হাদীসটি : আবূ সাঈদ
খুদরীর (রাঃ) বোন ফারী'আহ বিন্ত মালিক (রাঃ) রাসূলুল্লাহ সাল্লাল্লাহু আলাইহি
ওয়া সাল্লামের নিকট এসে বলেন: 'আমাদের ক্রীতদাসেরা পালিয়ে গিয়েছিল।
আমার স্বামী তাদের খোঁজে বেরিয়েছিলেন। 'কুদুম' নামক স্থানে তার সাথে
তাদের সাক্ষাৎ ঘটে এবং তারা তাকে হত্যা করে। তার কোন ঘর-বাড়ী নেই
যেখানে আমি ইদ্দাতকাল অতিবাহিত করব এবং কোন পানাহারের জিনিসও
নেই। সুতরাং আপনার অনুমতি হলে আমি আমার পিত্রালয়ে চলে গিয়ে সেখানে
আমার ইদ্দাতকাল কাটিয়ে দেই। রাসূলুল্লাহ সাল্লাল্লাহু আলাইহি ওয়া সাল্লাম
বললেন, 'অনুমতি দেয়া হল।' আমি ফিরে যেতে উদ্যত হয়েছি এমন সময় তিনি
আমাকে ডেকে পাঠান বা নিজেই ডাক দেন এবং জিজ্ঞেস করলেন : 'তুমি কি
বলছিলে?' আমি পুনরায় ঘটনাটি বর্ণনা করি। তখন তিনি বললেন : 'তোমার
ইদ্দাতকাল অতিক্রান্ত না হওয়া পর্যন্ত তুমি বাড়ীতেই থাক।' সুতরাং আমি
সেখানেই আমার ইদ্দাতকাল চার মাস দশ দিন অতিবাহিত করি।'
অতঃপর উসমান (রাঃ) তাঁর খিলাফাতকালে আমাকে ডেকে পাঠান এবং এই
মাসআলাটি জিজ্ঞেস করেন। আমি রাসূলুল্লাহ সাল্লাল্লাহু আলাইহি ওয়া সাল্লামের
ফাইসালাসহ আমার ঘটনাটি বর্ণনা করি। উসমান (রাঃ) এরই অনুসরণ করেন
এবং এটাই ফাইসালা দেন।' (মুয়াত্তা ২/৫৯১) আবূ দাউদ (রহঃ), তিরমিযী
(রহঃ), নাসাঈ (রহঃ), ইব্‌ন মাজাহও (রহঃ) এটি বর্ণনা করেছেন। (হাদীস নং
২/৭৭৩, ৪/৩১৯ ও ৩৯০; ৬/২০০ ১/৬৫৪) ইমাম তিরমিযী (রহঃ) এই
হাদীসটিকে হাসান সহীহ বলেছেন।
তালাক দেয়ার সময় অর্থ প্রদান করার যুক্তি
Gate وَلِلْمُطَلَّقَتِ مَتَاعٌ بِالْمَعْرُوفِ حَقًّا عَلَى الْمُتَّقِينَ
'মাতআ' দেয়া সম্বন্ধে জনগণ বলত : 'আমরা ইচ্ছা হলে দিব, না হলে না দিব।'
তখন এই আয়াতটি অবতীর্ণ হয়। এই আয়াতটিকে সামনে রেখেই কেহ কেহ
প্রত্যেক তালাকপ্রাপ্তা নারীকেই, নির্দিষ্ট অর্থ নির্ধারণ করা না থাকলেও কিংবা