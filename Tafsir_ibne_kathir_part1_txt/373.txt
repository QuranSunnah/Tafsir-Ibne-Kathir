--- OCR Start ---
সূরা ২ : বাকারাহ
৩৭৩
পারা ১
কালো পাথর স্থাপন করা নিয়ে বিরোধ
অবশেষে তারা 'হাজরে আসওয়াদ' রাখার স্থান পর্যন্ত পৌঁছে যায়। এখন
প্রত্যেক গোত্রই এই মর্যাদায় অংশ নিতে চায়। সুতরাং তারা পরস্পরে ঝগড়া
বিবাদ করতে থাকে, এমনকি যুদ্ধ বাধার উপক্রম হয়। 'বানু আবদুদ্দার' এবং
'বানু আদী' রক্তপূর্ণ একটি পাত্রে হাত ডুবিয়ে শপথ করে বলে: 'আমরা সবাই
মারা যাব এটাও ভাল, তথাপি 'হাজরে আসওয়াদ' কেহকেও রাখতে দিবনা।'
এভাবেই চার পাঁচ দিন কেটে যায়। অতঃপর কুরাইশরা পরস্পর পরামর্শের জন্য
মাসজিদে একত্রিত হয়। আবূ উমাইয়া ইন্ন মুগীরা ছিল কুরাইশদের মধ্যে
সর্বাপেক্ষা বয়ষ্ক ও জ্ঞানী ব্যক্তি। সে সকলকে সম্বোধন করে বলে, 'হে জনমণ্ডলী!
তোমরা কোন একজনকে সালিশ নির্বাচিত কর এবং সে যা ফয়সালা করে তাই
মেনে নাও। সালিশ নির্বাচনের ব্যাপারেও মতবিরোধ সৃষ্টি হতে পারে, সুতরাং
তোমরা এক কাজ কর। আগামীকাল ফাজরে সর্বপ্রথম যে মাসজিদুল কা'বায়
প্রবেশ করবে সেই আমাদের সালিশদার নির্বাচিত হবে।' এ প্রস্তাব সবাই সমর্থন
করে। সর্বপ্রথম কে প্রবেশ করে এটি দেখার জন্য সবাই অপেক্ষমান থাকে।
পরদিন সর্বপ্রথম যিনি মাসজিদুল কা'বায় আগমন করেন তিনি হলেন
মুহাম্মাদুর রাসূলুল্লাহ সাল্লাল্লাহু 'আলাইহি ওয়া সাল্লাম। তাঁকে দেখা মাত্রই এসব
লোক খুশি হয়ে যায় এবং বলে : 'তাঁর মধ্যস্থতা আমরা মেনে নিতে রাযী আছি।
ইনি তো আমীন! ইনি তো মুহাম্মাদ! অতঃপর তারা সবাই তাঁর কাছে উপস্থিত
হয়ে সমস্ত ঘটনা বর্ণনা করে। তিনি বলেন: 'আপনারা একটি বড় ও মোটা চাদর
নিয়ে আসুন।' তারা তা নিয়ে আসে। তিনি 'হাজরে আসওয়াদ' উঠিয়ে এনে
স্বহস্তে ঐ চাদরে রেখে দেন এবং বলেন : 'প্রত্যেক গোত্রের নেতা এসে এই
চাদরের কোণা ধরুন এবং এভাবেই আপনারা সবাই 'হাজরে আসওয়াদ'
উঠানোর কাজে শরীক হয়ে যান।' এ কথা শুনে সমস্ত লোক আনন্দ প্রকাশ করে
এবং সমস্ত গোত্রপ্রধানরা চাদরটি উত্তোলন করে। যখন ওটা রাখার স্থানে পৌঁছে
তখন আল্লাহর নাবী সাল্লাল্লাহু 'আলাইহি ওয়া সাল্লাম ওটি স্বহস্তে উঠিয়ে নিয়ে
ওর স্থানে রেখে দেন। এভাবে সেই ঝগড়া-বিবাদ ও যুদ্ধ বিগ্রহ নিমিষেই মিটে
যায়। আর এভাবেই মহান আল্লাহ তাঁর প্রিয় রাসূল সাল্লাল্লাহু 'আলাইহি ওয়া
সাল্লামের হাতে তাঁর ঘরে ঐ বারাকাতময় পাথরটি স্থাপন করিয়ে নেন। রাসূলুল্লাহ
সাল্লাল্লাহু 'আলাইহি ওয়া সাল্লামের উপর ওয়াহী আসার পূর্বে কুরাইশরা তাঁকে
'আমীন' বলত। এরপর উপরের অংশ নির্মিত হয়। এভাবে মহান আল্লাহর ঘরের
নির্মাণকাজ সমাপ্ত হয়।
--- OCR End ---