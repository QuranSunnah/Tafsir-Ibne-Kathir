সূরা ২ : বাকারাহ
৩৭৯
পারা ১
আহকামের মধ্যে সে কিছু গোলমাল সৃষ্টি করতে চেয়েছিল, কিন্তু সুযোগ পেলনা
এবং সম্পূর্ণরূপে নিরাশ হয়ে গেল। ওখান থেকে জিবরাঈল (আঃ) তাঁকে
'মাশ'আরে হারাম' নিয়ে যান। অতঃপর আরাফাহ মাইদানে পৌঁছে দেন।
অতঃপর জিবরাঈল (আঃ) তাঁকে তিনবার জিজ্ঞেস করেন: 'বলুন, বুঝেছেন?'
তিনি বললেন : 'হ্যাঁ'। (ইব্‌ন আবী হাতিম ১/৩৮৭) অন্য বর্ণনায় শাইতানকে
তিন জায়গায় পাথর মারার কথা বর্ণিত আছে। প্রত্যেক হাজী শাইতানকে সাতটি
করে পাথর মারেন।
১২৯। হে আমাদের রাব্ব!
সেই দলে তাদেরই মধ্য হতে
এমন একজন রাসূল প্রেরণ
করুন যিনি তাদেরকে আপনার
নিদর্শনাবলী পাঠ করে
শোনাবেন এবং তাদেরকে গ্রন্থ
ও বিজ্ঞান শিক্ষা দান করবেন
ও তাদেরকে পবিত্র করবেন।
নিশ্চয়ই আপনি পরাক্রান্ত,
বিজ্ঞানময়।
$$۱۲۹. رَبَّنَا وَ ابْعَثُ فِيهِمْ رَسُولًا$$
$$مِنْهُمْ يَتْلُوا عَلَيْهِمْ أَيْتِكَ وَ$$
$$يُعَلِّمُهُمُ الْكِتٰبَ وَ الْحِكْمَةَ وَ$$
$$يُزَكِّيهِمْ إِنَّكَ أَنْتَ الْعَزِيزُ$$
$$الْحَكِيمُ$$
b
সর্বশেষ নাবীর ব্যাপারে ইবরাহীমের (আঃ) প্রার্থনা
'হারাম' এলাকাবাসীর জন্য এটা আর একটি দু'আ যে তাঁর সন্তানদের মধ্য
হতেই যেন একজন নাবী তাদের মধ্যে আগমন করেন। এ প্রার্থনাও গৃহীত হয়।
মুসনাদ আহমাদে রয়েছে যে, নাবী সাল্লাল্লাহু 'আলাইহি ওয়া সাল্লাম বলেছেনঃ
'আমি তখন থেকেই শেষ নাবী যখন আদম (আঃ) মাটির আকারে ছিলেন। আমি
তোমাদেরকে আমার প্রাথমিক কথার সংবাদ দিচ্ছি। আমি আমার পিতা
ইবরাহীমের (আঃ) প্রার্থনা, ঈসার (আঃ) সুসংবাদ এবং আমার মায়ের স্বপ্ন।'
নাবীগণের মায়েরা এরকমই স্বপ্ন দেখে থাকেন। আবূ উমামা (রাঃ) একদা
রাসূলুল্লাহ সাল্লাল্লাহু 'আলাইহি ওয়া সাল্লামকে জিজ্ঞেস করেন : 'হে আল্লাহর
রাসূল! আপনার নাবুওয়াতের সূচনা কিরূপে হয়?' তিনি বললেনঃ
'আমার পিতা ইবরাহীমের (আঃ) প্রার্থনা, আমার সম্বন্ধে ঈসার (আঃ)
সুসংবাদ দান। (আস সাহীফা ১৫৪৬ ও ১৯২৫) তিনি আরও বলেছেন: আমার