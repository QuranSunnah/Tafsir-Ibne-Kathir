সূরা ২ : বাকারাহ
২৮২
পারা ১
মোট কথা, ক্রমান্বয়ে নাবীগণ (আঃ) বানী ইসরাঈলের মধ্যে আসতে থাকেন
এবং ঈসা (আঃ) পর্যন্ত গিয়ে শেষ হয়। ঈসাকে (আঃ) ইঞ্জিল প্রদান করা হয়।
এর মধ্যে কতকগুলি নির্দেশ তাওরাতের বিপরীতও ছিল। এ জন্যই তাঁকে নতুন
নতুন মুজিযাও দেয়া হয়েছে। যেমন আল্লাহর হুকুমে মৃতকে জীবিত করা, মাটি
দ্বারা পাখী তৈরী করে ওর মধ্যে ফুঁ দিয়ে আল্লাহর হুকুমে তাকে উড়িয়ে দেয়া,
আল্লাহর হুকুমে কুষ্ঠ রোগীকে ভাল করে দেয়া, তাঁর হুকুমে কতকগুলি ভবিষ্যতের
সংবাদ প্রদান করা ইত্যাদি। (ইব্‌ন আবী হাতিম ১/২৬৮) অতঃপর মহান আল্লাহ
ঈসাকে (আঃ) সহায়তার জন্য 'রূহুল কুদুস' অর্থাৎ জিবরাঈলকে (আঃ) নিযুক্ত
করেন। অথচ বানী ইসরাঈলরা তার প্রতি বেশি বিরুদ্ধাচরণ ও অবজ্ঞা প্রদর্শন
করেছে এবং তাওরাতে যে ঈসার (আঃ) সম্পর্কে উল্লেখ করা হয়েছে তা অস্বীকার
করেছে। কুরআনে বর্ণিত হয়েছে:
وَلِأُحِلَّ لَكُمْ بَعْضَ الَّذِي حُرِّمَ عَلَيْكُمْ وَ جِئْتُكُمْ بِآيَةٍ مِّنْ رَّبِّكُمْ
فَاتَّقُوا اللَّهَ وَأَطِيعُوْنِ
(আমি এসেছি) তোমাদের জন্য যা অবৈধ হয়েছে তার কতিপয় তোমাদের
জন্য বৈধ করতে, আর তোমাদের রবের নিকট হতে তোমাদের জন্য নিদর্শন
নিয়ে। (সূরা আলে ইমরান, ৩ঃ ৫০)
অথচ বানী ইসরাঈলরা বিভিন্ন নাবীর (আঃ) সাথে অসদাচরণ ও দুর্ব্যবহার
করেছে, তাদেরকে অস্বীকার করেছে এবং কেহ কেহকে হত্যা করেছে। এসব কিছুই
ঘটেছিল এ জন্য যে বানী ইসরাঈলরা যা আশা করত অথবা বিশ্বাস করত তার
বিপরীত কথাই নাবীগণের দা'ওয়াতের বিষয় ছিল। তাওরাতের যে সমস্ত বিষয় বানী
ইসরাঈলরা পরিবর্তন করেছিল ঐ সমস্ত বিষয় নাবীগণ পুর্নবহাল করতে চাইলে তা
তাদের জন্য কঠিন হয়ে দাঁড়ায়। ফলে নাবীগণকে মেনে নেয়া তাদের জন্য অসম্ভব
হয়ে পড়ে। তাই তারা নাবীগণকে অস্বীকার করে এবং হত্যা করে। আল্লাহ বলেনঃ
কিন্তু পরে যখন তোমাদের নিকট কোন রাসূল - তোমাদের প্রবৃত্তি যা ইচ্ছা করতনা
তা নিয়ে উপস্থিত হল তখন তোমরা অহংকার করলে, অবশেষে এক দলকে
মিথ্যাবাদী বললে এবং একদলকে হত্যা করলে। (সূরা বাকারাহ, ২ঃ ৮৭)
জিবরাঈলের (আঃ) অপর নাম রূহুল কুদুস
আবদুল্লাহ ইবন মাসউদ (রাঃ), আবদুল্লাহ ইব্‌ন আব্বাস (রাঃ), মুহাম্মাদ
ইন্ন কা'ব (রহঃ), ইসমাঈল ইব্‌ন্ন খালিদ (রহঃ), সুদ্দী (রহঃ), রাবী ইন্ন
আনাস (রহঃ), আতিয়্যা আল আউফী (রহঃ) এবং কাতাদাহ (রহঃ) প্রভৃতি