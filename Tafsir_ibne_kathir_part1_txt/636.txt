সূরা ২ : বাকারাহ
৬৩৬
৭। সপ্তম বাক্যে আল্লাহ তা'আলা বলেন:
وَلَا يُحِيطُونَ بِشَيْءٍ مِّنْ عِلْمِهِ إِلَّا بِمَا شَاءَ
পারা ৩
একমাত্র তিনি যতটুকু ইচ্ছা করেন তা ব্যতীত, তাঁর অনন্ত জ্ঞানের কোন
বিষয়েই কেহ ধারণা করতে পারেনা। আল্লাহ তা'আলা যে অসীম জ্ঞানের মালিক
তা থেকে তিনি যদি কেহকে জানানোর ইচ্ছা করেন তাহলে তিনি তাকে তা
জানান। আল্লাহ যাকে যে জ্ঞান বা প্রজ্ঞা দান করেন তার অধিক জ্ঞাত হওয়ার
ক্ষমতা কারও নেই। উদাহরণ স্বরূপ বলা যেতে পারে, আল্লাহ তা'আলা বলেনঃ
وَلَا يُحِيطُونَ بِهِ عِلْمًا
কিন্তু তারা জ্ঞান দ্বারা তাঁকে আয়ত্ত করতে পারেনা। (সূরা তা-হা, ২০ ঃ
১১০)
৮। অষ্টম বাক্যে আল্লাহ তা'আলা বলেন : وَسِعَ كُرْسِيُّهُ السَّمَاتِ وَالْأَرْضَ
তাঁর আসন আসমান ও যমীনকে পরিব্যাপ্ত। ওয়াকী (রহঃ) তার তাফসীরে
ইব্‌ন আব্বাস (রাঃ) হতে বর্ণনা করেন : কুরসী হল আল্লাহর পা রাখার স্থান এবং
তাঁর সিংহাসন কি ধরনের তা চিন্তা করাও কোন মানুষের পক্ষে সম্ভব নয়।
(তাবারানী ১২/৩৯) ইমাম হাকিম তার মুসতাদরাক গ্রন্থেও ইব্‌ন আব্বাস (রাঃ)
থেকে অনুরূপ বর্ণনা করেছেন। (২/২৮২) ইমাম হাকিম (রহঃ) বলেন যে, এ
হাদীসটি সহীহায়িনের শর্তে সঠিক। যাহহাক (রহঃ) বর্ণনা করেন যে, ইন্ন
আব্বাস (রাঃ) বলেন: 'আকাশসমূহ ও পৃথিবীকে যদি ছড়িয়ে দেয়া হয় এবং
সবাইকে মিলিত করে এক করে দেয়া হয় তাহলে তা কুরসীর তুলনায় ঐরূপ
যেরূপ জনশূন্য মরু প্রান্তরে একটি বৃত্ত।' (ইব্‌ন আবী হাতিম ৩/৯৮১)
৯। নবম বাক্যে আল্লাহ তা'আলা বলেন : وَلَا يَئُودُهُ حِفْظُهُمَا
এতদুভয়ের সংরক্ষণে তাঁকে বিব্রত হতে হয়না ।
বরং এগুলি সংরক্ষণ তাঁর নিকট অতীব সহজ। তিনি সমস্ত সৃষ্টজীবের
কার্যাবলী সম্বন্ধে সম্যক অবগত। সবকিছুর উপর তিনি রক্ষকরূপে রয়েছেন।
কোন কিছুই তাঁর দৃষ্টির অন্তরালে নেই। সমস্ত সৃষ্টজীব তাঁর সামনে অতি তুচ্ছ।
সবাই তাঁর মুখাপেক্ষী এবং সবাই তাঁর নিকট অতি দরিদ্র। তিনি ঐশ্বর্যশালী এবং
অতীব প্রশংসিত। তিনি যা চান তাই করে থাকেন। তাঁকে হুকুম দাতা কেহ নেই
এবং তাঁর কাজের হিসাব গ্রহণকারীও কেহ নেই।