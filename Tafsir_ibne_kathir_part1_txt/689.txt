সূরা ২: বাকারাহ
৬৮৯
পারা ৩
না লিখলেও কোন দোষ নেই। এখন রইলো সাক্ষ্য। এ ব্যাপারে সাঈদ ইব্‌ন
মুসাইয়াব (রহঃ) বলেন যে, ধার হোক আর নগদই হোক সর্বাবস্থায়ই সাক্ষী
রাখতে হবে। অন্যান্য মনীষী হতে বর্ণিত আছে, فَإِنْ أَمِنَ بَعْضُكُمْ بَعْضًا فَلْيُؤَزِ
الَّذِي اؤْتُمِنَ آمَانَتَهُ এ কথা বলে আল্লাহ তা'আলা সাক্ষ্য প্রদানের নির্দেশও
উঠিয়ে নিয়েছেন। এটাও মনে রাখার বিষয় যে, জামহুরের মতে এই নির্দেশ
ওয়াজিবের জন্য নয়, বরং এর মধ্যে মঙ্গল নিহিত আছে বলে মুস্তাহাব হিসাবে
এই নির্দেশ দেয়া হয়েছে। এর দলীল হচ্ছে নিম্নের হাদীসটি যা খুযাইমাহ ইব্‌ন
সাবীত আল আনসারী (রহঃ) থেকে ইমাম আহমাদ (রহঃ) বর্ণনা করেছেন।
উমারাহ ইব্‌ন খুযাইমাহ আল আনসারী (রহঃ) বলেন, তার চাচা যিনি রাসূল
সাল্লাল্লাহু আলাইহি ওয়া সাল্লামের একজন সাহাবী ছিলেন, তিনি বলেন যে,
একদা রাসূল সাল্লাল্লাহু আলাইহি ওয়া সাল্লাম এক বেদুঈনের সাথে একটি ঘোড়া
কেনার ব্যাপারে চুক্তিবদ্ধ হয়েছিলেন। রাসূল সাল্লাল্লাহু আলাইহি ওয়া সাল্লাম
বেদুঈনকে তাঁর পিছন পিছন চলে আসতে (বাড়ীতে) বলেন যাতে তিনি তার
ঘোড়ার দাম দিয়ে দিতে পারেন। বেদুঈনটি মূল্য নেয়ার উদ্দেশে তাঁর পিছনে
পিছনে তাঁর বাড়ীর দিকে আসে। রাসূলুল্লাহ সাল্লাল্লাহু আলাইহি ওয়া সাল্লাম খুব
দ্রুত চলছিলেন এবং বেদুঈনটি ধীরে ধীরে চলছিল। ঘোড়াটি যে বিক্রি হয়ে গেছে
এ সংবাদ জনগণ জানতনা বলে তারা ঐ ঘোড়ার দাম করতে থাকে এবং
রাসূলুল্লাহ সাল্লাল্লাহু আলাইহি ওয়া সাল্লামের নিকট ঘোড়াটি যে দামে বিক্রি
করেছিল তার চেয়ে বেশি দাম উঠে যায়। বেদুঈন নিয়াত পরিবর্তন করে
রাসূলুল্লাহ সাল্লাল্লাহু আলাইহি ওয়া সাল্লামকে ডাক দিয়ে বলে : ‘জনাব, আপনি
হয় ঘোড়াটি ক্রয় করুন, না হয় আমি অন্যের হাতে বিক্রি করে দেই।' এ কথা
শুনে নাবী সাল্লাল্লাহু আলাইহি ওয়া সাল্লাম থেমে যান এবং বলেন : 'তুমি তো
ঘোড়াটি আমার কাছে বিক্রি করেই ফেলেছ; সুতরাং এখন আবার কি বলছ?'
বেদুঈনটি তখন বলে : 'আল্লাহর শপথ! আমি বিক্রি করিনি।' রাসূলুল্লাহ
সাল্লাল্লাহু আলাইহি ওয়া সাল্লাম বলেন, তোমার ও আমার মধ্যে ক্রয়-বিক্রয় হয়ে
গেছে।' এখন এদিক ওদিক থেকে লোক এ কথা ও কথা বলতে থাকে। ঐ
নির্বোধ তখন বলে, আমি আপনার নিকট বিক্রি করেছি তার সাক্ষী নিয়ে আসুন।
মুসলিমগণ তাকে বারবার বলে, ওরে হতভাগা! তিনি তো আল্লাহর রাসূল, তাঁর
মুখ দিয়ে তো সত্য কথাই বের হয়। কিন্তু তার ঐ একই কথা, সাক্ষ্য নিয়ে
আসুন। এ সময় খুযাইমা (রাঃ) এসে পড়েন এবং বেদুঈনের কথা শুনে বলেন :