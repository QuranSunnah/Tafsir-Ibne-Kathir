--- OCR Start ---
সূরা ২ : বাকারাহ
২৯৯
পারা ১
وَ إِنَّهُ لَتَنْزِيلُ رَبِّ الْعُلَمِينَ . نَزَلَ بِهِ الرُّوْحُ الْأَمِينُ. عَلَى قَلْبِكَ
لِتَكُونَ مِنَ الْمُنْذِرِينَ
নিশ্চয়ই ইহা (আল কুরআন) জগতসমূহের রাব্ব হতে অবতারিত। জিবরাঈল
এটা নিয়ে অবতরণ করেছে তোমার হৃদয়ে, যাতে তুমি সতর্ককারী হতে পার।
(সূরা শু'আরা, ২৬ : ১৯২-১৯৪) সহীহ বুখারীর 'হাদীসে কুদুসী'তে আছে ঃ
আল্লাহ তা'আলা বলেন : আমার বন্ধুদের প্রতি শত্রুতা পোষণকারী আমার
বিরুদ্ধে যুদ্ধ ঘোষণাকারী। (ফাতহুল বারী ১১/৩৪৮) কুরআনুল হাকীমের এটিও
একটি বিশেষত্ব যে, এটি পূর্ববর্তী সমস্ত আসমানী কিতাবের সত্যতা স্বীকার করে
এবং ঈমানদারগণের জন্য এটি হিদায়াত স্বরূপ, আর তাদের জন্য জান্নাতের
সুসংবাদ দিয়ে থাকে । আল্লাহ বলেন :
وَنُنَزِّلُ مِنَ الْقُرْآنِ مَا هُوَ شِفَاءٌ وَرَحْمَةٌ لِلْمُؤْمِنِينَ
আমি অবতীর্ণ করি কুরআন, যা বিশ্বাসীদের জন্য সুচিকিৎসা ও দয়া। (সূরা
ইসরাহ, ১৭: ৮২) রাসূলগণের মধ্যে মানুষ রাসূল ও মালাক/ফেরেশতা রাসূল
সবাই জড়িত রয়েছেন। যেমন আল্লাহ সুবহানাহু ওয়া তা'আলা বলেন ঃ
اللَّهُ يَصْطَفِي مِنَ الْمَلْئِكَةِ رُسُلًا وَ مِنَ النَّاسِ
আল্লাহ মালাইকা/ফেরেশতাদের মধ্য হতে মনোনীত করেন বাণীবাহক এবং
মানুষের মধ্য হতেও। (সূরা হাজ্জ, ২২ : ৭৫) জিবরাঈল (আঃ) ও মীকাঈল
(আঃ) মালাইকারই অন্তর্ভুক্ত। তথাপি বিশেষভাবে তাঁদের নাম নেয়ার কারণ
হচ্ছে যেন এটা পরিষ্কার হয়ে যায় যে, যে জিবরাঈলের (আঃ) শত্রু সে
মীকাঈলেরও (আঃ) শত্রু, এমনকি আল্লাহরও শত্রু।
মাঝে মাঝে মীকাঈলও (আঃ) নাবীগণের (আঃ) কাছে এসেছেন। যেমন
রাসূলুল্লাহ সাল্লাল্লাহু 'আলাইহি ওয়া সাল্লামের কাছে প্রথম প্রথম এসেছিলেন।
কিন্তু ঐ কাজে নিযুক্ত রয়েছেন জিবরাঈল (আঃ)। যেমন মীকাঈল (আঃ) নিযুক্ত
রয়েছেন গাছপালা উৎপাদন ও বৃষ্টি বর্ষণ ইত্যাদি কাজে। আর ইসরাফীল (আঃ)
নিযুক্ত রয়েছেন শিঙ্গায় ফুঁৎকার দেয়ার কাজে।
একটি বিশুদ্ধ হাদীসে আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
ঘুম থেকে জেগে নিম্নের দু'আটি পাঠ করতেন ঃ
--- OCR End ---