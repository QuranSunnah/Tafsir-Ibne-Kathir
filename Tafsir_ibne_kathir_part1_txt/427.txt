সূরা ২ : বাকারাহ
৪২৭
পারা ২
তা'আলা বানী আদমের পাপীদের উপর অভিসম্পাত বর্ষণ করুন।' (ইব্‌ন আবী
হাতিম ১/১৭৪) কোন কোন মুফাস্সির বলেন যে, এর দ্বারা মালাক/ফেরেশতা
এবং মু'মিনগণকে বুঝানো হয়েছে।
হাদীসে রয়েছে যে, আলেমের জন্য প্রত্যেক জিনিসই ক্ষমা প্রার্থনা করে।
এমন কি সমুদ্রের মাছও (ক্ষমা প্রার্থনা করে থাকে), এই আয়াতে রয়েছে যে,
যারা 'ইল্যু'-কে গোপন করে আল্লাহ তাদের প্রতি অভিসম্পাত বর্ষণ করেন এবং
মালাইকা, সমস্ত মানুষ ও প্রত্যেক অভিসম্পাতকারী অভিসম্পাত করে থাকে।
অর্থাৎ প্রত্যেক বাকশক্তিহীন (জীব) অভিসম্পাত করে থাকে। সেটা ভাষার
মাধ্যমেই হউক অথবা ইঙ্গিত দ্বারাই হউক। কিয়ামাত দিবসেও সমস্ত জিনিস
তাকে অভিসম্পাত করতে থাকবে।
إِلَّا الَّذِينَ تَابُوا وَ أَصْلَحُوا وَبَيَّنُوا এরপর আল্লাহ তা'আলা ঐ সব মানুষকে
অভিশপ্তদের মধ্য হতে বের করে নেন যারা তাদের এই কাজ হতে বিরত হয়
এবং সম্পূর্ণরূপে সংশোধিত হয়। আর পূর্বে যা গোপন করেছিল এখন তা প্রকাশ
করে দেয়। فَأُولَبِكَ اَتُوْبُ عَلَيْهِمْ وَ أَنَا التَّوَّابُ الرَّحِيمُ সেই ‘তাওবাহ’
কবুলকারী দয়ালু আল্লাহ এইসব মানুষের তাওবাহ কবুল করেন। এর দ্বারা জানা
যাচ্ছে যে, যে ব্যক্তি মানুষকে কুফর ও বিদ'আতের দিকে আহ্বান করে সেও যদি
খাঁটি অন্তরে তাওবাহ করে তাহলে তার তাওবাহও গৃহীত হয়ে থাকে। কোন
কোন বর্ণনা দ্বারা জানা যাচ্ছে যে, পূর্বের উম্মাতদের মধ্যে যারা এ রকম বড় বড়
পাপ কাজে লিপ্ত হয়ে পড়ত তাদের তাওবাহ আল্লাহ তা'আলার দরবারে গৃহীত
হতনা। কিন্তু নাবী মুহাম্মাদ সাল্লাল্লাহু আলাইহি ওয়া সাল্লামের উম্মাতের উপর
আল্লাহ তা'আলার এটি বিশেষ মেহেরবানী এই যে, আল্লাহ তাঁর বান্দার তাওবাহ
শোনেন ও কবুল করেন।
أُولَبِكَ عَلَيْهِمْ لَعْنَةُ اللهِ وَ الْمَلَبِكَةِ وَالنَّاسِ أَجْمَعِينَ . خُلِدِينَ فِيهَا
অতঃপর ঐসব লোকের বর্ণনা দেয়া হচ্ছে যারা কুফরী ও অন্যায় করেছে এবং
তাওবাহ করা তাদের ভাগ্যে জুটেনি। এরা কুফরী অবস্থায়ই মৃত্যুবরণ করেছে।
সুতরাং এদের উপর বর্ষিত হয়েছে আল্লাহর, তাঁর মালাইকার এবং সমস্ত মানুষের
অভিসম্পাত। এই অভিশাপ তাদের উপর জারী থাকে এবং কিয়ামাত পর্যন্ত
তাদের সঙ্গেই সংযুক্ত থাকবে। অবশেষে এই অভিশাপ তাদেরকে জাহান্নামের
আগুনে নিয়ে যাবে। তারা চিরকাল সেই শাস্তি ভোগ করতে থাকবে। لا يُغَفَّفُ