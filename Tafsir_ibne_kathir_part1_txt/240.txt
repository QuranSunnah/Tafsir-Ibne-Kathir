সূরা ২ : বাকারাহ
২৪০
পারা ১
বলেন যে, এতে পাপের স্বীকারোক্তি রয়েছে। হাসান বাসরী (রহঃ) এবং
কাতাদাহ (রহঃ) বলেন যে, এর অর্থ হচ্ছে : 'হে আল্লাহ! আমাদের ভুল
ত্রুটিগুলো দূর করে দিন।'
অতঃপর তাদের সাথে ওয়াদা করা হচ্ছে যে, যদি তারা এটাই বলতে বলতে
শহরে প্রবেশ করে এবং বিজয়ের সময়েও বিনয় প্রকাশ করে আল্লাহর নি'আমাত
ও নিজেদের পাপের কথা স্বীকার করে এবং তাঁর নিকট ক্ষমা প্রার্থনা করে তাহলে
এটা তাঁর নিকট খুবই প্রিয় বলে তিনি তাদেরকে ক্ষমা করে দিবেন। এর মধ্যেই
এ নির্দেশ দেয়া হয়:
إِذَا جَاءَ نَصْرُ اللَّهِ وَ الْفَتْحُ. وَ رَأَيْتَ النَّاسَ يَدْخُلُوْنَ فِي دِيْنِ اللَّهِ
أَفْوَاجًا . فَسَبِّحْ بِحَمْدِ رَبِّكَ وَاسْتَغْفِرْهُ إِنَّهُ كَانَ تَوَّابًا
যখন আসবে আল্লাহর সাহায্য ও বিজয় এবং তুমি মানুষকে দলে দলে
আল্লাহর দীনে প্রবেশ করতে দেখবে, তখন তুমি তোমার রবের কৃতজ্ঞতা বাচক
পবিত্রতা ও মহিমা ঘোষণা কর এবং তাঁর সমীপে ক্ষমা প্রার্থনা কর; তিনি তো
সর্বাপেক্ষা অধিক অনুতাপ গ্রহণকারী। (সূরা নাস্ত্র, ১১০ : ১-৩) সহীহ বুখারীতে
আছে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন :
'বানী ইসরাঈলকে আদেশ করা হয়েছিল যে, তারা যেন মাথা নত করে শহরে
প্রবেশ করে। কিন্তু তারা তাদের পিছন দিক বাঁকা করে এবং মাথাকে সোজা
রেখে প্রবেশ করল। তাদেরকে বলা হয়েছিল : তোমরা 'হিত্ত্বা' বল (অর্থাৎ
আমাদের ভুল ভ্রান্তি হওয়ায় ক্ষমা করুন)। কিন্তু তারা এ আদেশকে অগ্রাহ্য করল
এবং বলল 'হাব্বাতুন ফী সা'রাতিন'। (ফাতহুল বারী ৮/১৪) ইহা ছিল তাদের
চরম ঔদ্ধত্য ও অবাধ্যতার বহিঃপ্রকাশ। তাদের পাপ ও বিরোধীতার কারণে
তারা আল্লাহর ক্রোধে নিপতিত হয় এবং শাস্তিপ্রাপ্ত হয়। একটি মারফু হাদীসে
আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেনঃ
মহামারী একটি শাস্তি। ওটা তোমাদের পূর্ববর্তী লোকদের উপর অবতীর্ণ করা
হয়েছিল। (ইব্‌ন আবী হাতিম ১/১৮৬) রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : যখন তোমরা শুনবে যে, অমুক জায়গায় মহামারী আছে তখন
তোমরা সেখানে যেওনা। (ফাতহুল বারী ১০/১৮৯, মুসলিম ৪/১৭৩৯) রাসূলুল্লাহ
সাল্লাল্লাহু 'আলাইহি ওয়া সাল্লাম আরও বলেছেন : বিপদাপদ, দুঃখ, রোগ
ইত্যাদি শাস্তি স্বরূপ, যা তোমাদের পূর্ববর্তী লোকদেরকেও দেয়া হয়েছিল।
(তাবারী ২/১১৬)