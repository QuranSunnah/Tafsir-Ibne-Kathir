--- OCR Start ---
সূরা ২ : বাকারাহ
৪০১
পারা ২
তাদেরকে পূর্ণাঙ্গ শারীয়াতও দেয়া হয়েছে, সম্পূর্ণ সরল ও সঠিক পথও দেয়া হয়েছে
এবং অতি স্পষ্ট ধর্মও দেয়া হয়েছে। এ জন্যই মহান আল্লাহ ঘোষণা করেন:
هُوَ اجْتَبْكُمْ وَ مَا جَعَلَ عَلَيْكُمْ فِي الدِّيْنِ مِنْ حَرَجٍ مِلَّةَ أَبِيكُمْ
ابْرَاهِيمَ هُوَ سَتْكُمُ الْمُسْلِمِينَ مِنْ قَبْلُ وَ فِي هُذَا لِيَكُونَ الرَّسُولُ
شَهِيدًا عَلَيْكُمْ وَتَكُوْنُوا شُهَدَاءَ عَلَى النَّاسِ
তিনি তোমাদেরকে মনোনীত করেছেন। তিনি দীনের ব্যাপারে তোমাদের
উপর কঠোরতা আরোপ করেননি; এটা তোমাদের পিতা ইবরাহীমের মিল্লাত;
তিনি পূর্বে তোমাদের নামকরণ করেছেন মুসলিম এবং এই কিতাবেও, যাতে
রাসূল তোমাদের জন্য সাক্ষী স্বরূপ হয় এবং তোমরা স্বাক্ষী হও মানব জাতির
জন্য। (সূরা হাজ্জ, ২২ : ৭৮) মুসনাদ আহমাদে রয়েছে, রাসূলুল্লাহ সাল্লাল্লাহু
আলাইহি ওয়া সাল্লাম বলেছেনঃ
'কিয়ামাতের দিন নূহকে (আঃ) ডাকা হবে এবং তাঁকে জিজ্ঞেস করা হবে :
'তুমি কি আমার বার্তা আমার বান্দাদের নিকট পৌঁছে দিয়েছিলে?' তিনি বলবেন
: 'হ্যাঁ প্রভু! আমি পৌঁছে দিয়েছি।' অতঃপর তাঁর উম্মাতকে ডাকা হবে এবং
তাদেরকে জিজ্ঞেস করা হবে : ‘নূহ কি তোমাদের নিকট আমার বাণী পৌঁছে
দিয়েছিল?' তারা স্পষ্টভাবে অস্বীকার করবে এবং বলবে: আমাদের নিকট কোন
ভয় প্রদর্শক আসেননি। তখন নূহকে (আঃ) বলা হবে : তোমার উম্মাত তো
অস্বীকার করছে, সুতরাং তুমি সাক্ষী হাযির কর। তিনি বলবেন: 'হ্যাঁ, মুহাম্মাদ
সাল্লাল্লাহু আলাইহি ওয়া সাল্লাম ও তাঁর উম্মাত আমার সাক্ষী'। এ জন্যই আল্লাহ
সুবহানাহু বলেনঃ
وَكَذَلِكَ جَعَلْتُكُمْ أُمَّةً وَسَطًا তোমাদেরকে আমি সত্যনিষ্ঠ জাতি করেছি।
রাসূল সাল্লাল্লাহু আলাইহি ওয়া সাল্লাম বলেছেন : 'ওয়াসাত' শব্দের অর্থ হচ্ছে
আদল বা ন্যায়নীতি সম্পন্ন। নূহ (আঃ) যে তাঁর প্রতি প্রেরিত বাণী যথাযথ
পৌঁছিয়েছেন তার সাক্ষী হিসাবে তোমাদেরকে ডাকা হবে এবং তোমাদের
সাক্ষ্যকে আমি প্রত্যায়ন করব। (আহমাদ ৩/৩২, ফাতহুল বারী ৮/২১, তিরমিযী
৮/২৯৭, নাসাঈ ৬/২৯২, ইবন মাজাহ ২/১৪৩২) মুসনাদ আহমাদে আরও
একটি বর্ণনায় রয়েছে যে, রাসূলুল্লাহ সাল্লাল্লাহু আলাইহি ওয়া সাল্লাম বলেছেন:
--- OCR End ---