সূরা ২ : বাকারাহ
১২৬
পারা ১
যে, ঈমানের হ্রাস অথবা বৃদ্ধি ঘটে থাকে। এ বিষয়ে সহীহ বুখারীর প্রথম অংশে
বিস্তারিত আলোচনা রয়েছে।
ইমাম শাফিঈ (রহঃ), ইমাম আহমাদ ইব্‌ন হাম্বাল (রহঃ), ইমাম আবূ
উবাইদাহ (রহঃ) প্রভৃতি ইমামগণ একমত হয়ে বর্ণনা করেছেন যে, মুখে উচ্চারণ
করা ও কার্যসাধন করার নাম হচ্ছে ঈমান এবং ঈমানের হ্রাস-বৃদ্ধি হয়ে থাকে।
বহু হাদীসে এর প্রমাণ আছে যা আমরা বুখারীর শরাহয় বর্ণনা করেছি।
কেহ কেহ ঈমানের অর্থ করেছেন 'আল্লাহর ভয়।' যেমন আল্লাহ সুবহানাহু
ওয়া তা'আলা বলেন:
إِنَّ الَّذِينَ يَخْشَوْنَ رَبَّهُمْ بِالْغَيْبِ
নিশ্চয়ই যারা তাদের রাব্বকে না দেখেই ভয় করে। (সূরা মূল্ক, ৬৭: ১২)
অন্য এক জায়গায় তিনি বলেন:
مَنْ خَشِيَ الرَّحْمَنَ بِالْغَيْبِ وَجَاءَ بِقَلْبٍ مُّنِيبٍ
যারা না দেখেই দয়াময় আল্লাহকে ভয় করে এবং বিনীত চিত্তে উপস্থিত হয়।
(সূরা কাফ, ৫০ : ৩৩) প্রকৃতপক্ষে আল্লাহর ভয়ই হচ্ছে ঈমান ও ইল্মের
সারাংশ। যেমন আল্লাহ তা'আলা বলেনঃ
إِنَّمَا يَخْشَى اللَّهَ مِنْ عِبَادِهِ الْعُلَمُوا
আল্লাহর বান্দাদের মধ্যে যারা জ্ঞানী তারাই তাঁকে ভয় করে। (সূরা ফাতির,
৩৫: ২৮)
'গাইব' বলতে কি বুঝায়
غَيْبٍ শব্দটির অর্থ সম্বন্ধে মুফাস্সিরগণের মধ্যে অনেক মতভেদ রয়েছে।
কিন্তু ঐ সবগুলিই সঠিক এবং সব অর্থই নেয়া যেতে পারে। আবুল আলীয়া
(রহঃ) বলেন যে, এর অর্থ হচ্ছে আল্লাহর উপর, মালাইকার উপর,
কিতাবসমূহের উপর, কিয়ামাতের উপর, জান্নাতের উপর, জাহান্নামের উপর,
আল্লাহর সঙ্গে সাক্ষাতের উপর এবং মৃত্যুর পর পুনরুত্থানের উপর বিশ্বাস স্থাপন
করা । কাতাদাহ ইব্‌ন দিয়ামাহরও (রহঃ) ইহাই অভিমত। (তাবারী ১/২৩৬)
একদা আবদুল্লাহ ইবন মাসউদের (রাঃ) মাজলিসে সাহাবীগণের (রাঃ)
গুণাবলীর আলোচনা চলছিল। তিনি বলেন: যাঁরা রাসূলুল্লাহ সাল্লাল্লাহু 'আলাইহি