সূরা ২ : বাকারাহ
৬৪৪
সামাল পারা ৩
আমি ছাড়া তোমাদের অন্য উপাস্য আছে বলে আমি জানিনা। (সূরা কাসাস,
২৮: ৩৮)
ইবরাহীমও (আঃ) তাকে বুঝে নেন এবং সেই নির্বোধের সামনে এমন প্রমাণ
পেশ করেন যে, বাহ্যতঃ যেন সে ওর সাদৃশ্যমূলক কাজে অকৃতকার্য হয়। তাই
فَإِنَّ اللَّهَ يَأْتِي بِالشَّمْسِ مِنَ الْمَشْرِقِ فَأْتِ بِهَا مِنَ الْمَغْرِبِ : 1 OICE
যখন সৃষ্টি করা ও মৃত্যু দান করার ক্ষমতা রাখার দাবী করছ তখন সৃষ্ট বস্তুর
উপরেও তোমার আধিপত্য থাকা উচিত। আমার প্রভু তো এই ক্ষমতা রাখেন যে,
সূর্যকে তিনি পূর্ব গগনে উদিত হওয়ার নির্দেশ দিয়েছেন এবং সে আমার প্রভুর
আদেশ পালন করে পূর্ব দিকে উদিত হচ্ছে। এখন তুমি তাকে নির্দেশ দাও, সে
যেন পশ্চিম গগনে উদিত হয়। এবার সে বাহ্যতঃ কোন জোড়াতালি দেয়া উত্তরও
দিতে পারলনা। বরং সে হতভম্ব হয়ে নিজের অপারগতা স্বীকার করতে বাধ্য হল
এবং আল্লাহ তা'আলার প্রমাণ তার উপর পূর্ণরূপে জয়যুক্ত হল। কিন্তু সুপথ প্রাপ্তি
তার ভাগ্যে ছিলনা বলে সে সুপথে আসতে পারলনা। এইরূপ বদ-স্বভাবের
লোককে আল্লাহ তা'আলা কোন প্রমাণ বুঝার তাওফীক দেননা। ফলে তারা
সত্যকে কখনও আলিঙ্গন করেনা। তাদের উপর আল্লাহ তা'আলা ক্রোধান্বিত ও
অসন্তুষ্ট হয়ে থাকেন। এই জগতেও তাদের কঠিন শাস্তি হয়ে থাকে।
কোন কোন তর্কশাস্ত্রবিদ বলেন যে, ইবরাহীম (আঃ) এখানে একটি স্পষ্ট ও
জাজ্বল্যমান প্রমাণ উপস্থিত করেন। কিন্তু প্রকৃতপক্ষে তা নয়। বরং প্রথম
দলীলটি ছিল দ্বিতীয় দলীলের ভূমিকা স্বরূপ। এ দু'টো দ্বারাই নামরূদের দাবীর
অসারতা সম্পূর্ণরূপে প্রকাশিত হয়েছে। জন্ম ও মৃত্যুদানই হচ্ছে প্রকৃত দলীল।
ঐ অজ্ঞান ও নির্বোধ এই দাবী করেছিল বলেই এ প্রমাণ পেশ করাও অপরিহার্য
হয়ে পড়েছিল যে, আল্লাহ তা'আলা শুধুমাত্র জন্ম ও মৃত্যুদানের উপরই সক্ষম
নন, বরং দুনিয়ার বুকে যতগুলি সৃষ্ট বস্তু রয়েছে সবই তাঁর আজ্ঞাধীন। কাজেই
নামরূদকেও বলা হচ্ছে যে, সেও যখন জন্ম ও মৃত্যু দানের দাবী করছে তখন
সূর্যও তো একটি সৃষ্ট বস্তু, কাজেই সে তার নির্দেশমত কেন পূর্ব দিকের পরিবর্তে
পশ্চিম দিকে উদিত হবেনা? এই যুক্তির ফলে ইবরাহীম (আঃ) খোলাখুলিভাবে
নামরূদকে পরাস্ত করেন এবং তাকে সম্পূর্ণরূপে নিরুত্তর করে দেন।
সুদ্দী (রহঃ) বলেন যে, ইবরাহীম (আঃ) আগুন হতে বের হয়ে আসার পর
নামরূদের সাথে তাঁর এই তর্ক হয়েছিল। এর পূর্বে ঐ অত্যাচারী রাজার সাথে
ইবরাহীমের (আঃ) কোন সাক্ষাৎ হয়নি।