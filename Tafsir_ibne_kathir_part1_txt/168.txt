সূরা ২ : বাকারাহ
১৬৮
পারা ১
খোরাক মনুষ্য ও প্রস্তর খন্ড -
যা অবিশ্বাসীদের জন্য প্রস্তুত
করা হয়েছে।
وَقُودُهَا النَّاسُ وَالْحِجَارَةُ
أُعِدَّتْ لِلْكُفِرِينَ
নাবী ও নাবুওয়াত সত্য
তাওহীদের পর এখন নাবুওয়াতের সত্যতা প্রমাণের বর্ণনা দেয়া হচ্ছে।
কাফিরদেরকে সম্বোধন করে বলা হচ্ছে: 'আমি যে পবিত্র কুরআন আমার বিশিষ্ট
বান্দা মুহাম্মাদের উপর অবতীর্ণ করেছি তাকে যদি তোমরা আমার বাণী বলে বিশ্বাস
না কর তাহলে তোমরা ও তোমাদের সাহায্যকারীরা সব মিলে পূর্ণ কুরআন তো নয়,
বরং শুধুমাত্র ওর একটি সূরার মত সূরা আনয়ন কর। তোমরা তো তা করতে
কখনও সক্ষম হবেনা, তাহলে ওটি যে আল্লাহর কালাম এতে সন্দেহ করছ কেন?'
ইব্‌ন আব্বাস (রাঃ) বলেন, شُهَدَاءُ এর ভাবার্থ হচ্ছে সাহায্যকারী। (তাবারী
১/৩৭৬) আবূ মালিক (রহঃ) বলেন: এর অর্থ হচ্ছে অংশীদার, যারা তাদেরকে
সাহায্য ও সহযোগিতা করত। তাহলে ভাবার্থ হল এই : 'যাদেরকে তোমরা
পূজনীয়রূপে স্বীকার করছ তাদেরকেও ডাক এবং তাদের সাহায্য ও সহযোগিতায়
হলেও ওটির মত একটি সূরা রচনা কর।' (ইব্‌ন আবী হাতিম ১/৮৪)
মুজাহিদ (রহঃ) বলেন যে, তোমরা তোমাদের শাসনকর্তা এবং বাকপটু ও
বাগ্মীদের নিকট হতেও সাহায্য নিয়ে নাও। (ইব্‌ন আবী হাতিম ১/৮৫)
একটি চ্যালেঞ্চ
কুরআনুল হাকীমের এই মুজিযার প্রকাশ এবং এই রীতির বাণী কয়েক স্থানে
আছে। সূরা কাসাসে আছে:
قُلْ فَأْتُوا بِكِتَبٍ مِّنْ عِنْدِ اللَّهِ هُوَ أَهْدًى مِنْهُمَا أَتَّبِعُهُ إِنْ كُنْتُمْ صَدِقِينَ
বল: তোমরা সত্যবাদী হলে আল্লাহর নিকট হতে এক কিতাব আনয়ন কর, যে
পথ নির্দেশ এতদুভয় (কুরআন ও তাওরাত) হতে উৎকৃষ্টতর হবে, আমি সেই
কিতাব অনুসরণ করব। (সূরা কাসাস, ২৮:৪৯) আল্লাহ তা'আলা অন্যত্র বলেনঃ
قُلْ لَبِنِ اجْتَمَعَتِ الْإِئْسُ وَالْجِنُّ عَلَى أَنْ يَأْتُوا بِمِثْلِ هَذَا الْقُرْآنِ لَا
يَأْتُونَ بِمِثْلِهِ وَلَوْ كَانَ بَعْضُهُمْ لِبَعْضٍ ظَهِيرًا