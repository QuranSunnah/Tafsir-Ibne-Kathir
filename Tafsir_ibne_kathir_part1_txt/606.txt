--- OCR Start ---
সূরা ২ : বাকারাহ
৬০৬
আমপারা ২
হয়েছে। ইমাম মুসলিমও (রহঃ) একই শব্দ প্রয়োগে ইব্‌ন মাসউদ (রাঃ) এবং
বারা ইব্‌ন আযিব (রাঃ) হতে হাদীস বর্ণনা করেছেন। (হাদীস ১/৪৩৭, ৪৩৮) এ
ছাড়া ইমাম আহমাদ (রহঃ) সামুরাহ ইব্‌ন যুনদুব (রাঃ) হতে বর্ণনা করেছেন যে,
রাসূল সাল্লাল্লাহু আলাইহি ওয়া সাল্লাম বলেছেন : মধ্যবর্তী সালাত হল আসর
সালাত। (আহমাদ ৫/২২)
অন্যত্র বর্ণিত হয়েছে যে, রাসূল সাল্লাল্লাহু আলাইহি ওয়া সাল্লাম বলেছেন :
সালাতকে হিফাযাত কর, বিশেষ করে মধ্যবর্তী সালাত, এবং বর্ণিত হয়েছে যে,
তা হল আসর সালাত। (আহমাদ ৫/৮) অন্য বর্ণনায় রয়েছে, রাসূল সাল্লাল্লাহু
আলাইহি ওয়া সাল্লাম বলেছেন: ইহা হল আসর সালাত। ইন্ন জাফর (রহঃ)
হতে বর্ণিত হয়েছে যে, রাসূল সাল্লাল্লাহু আলাইহি ওয়া সাল্লামকে মধ্যবর্তী সালাত
সম্পর্কে জিজ্ঞেস করা হলে তিনি এ উত্তর দেন। (আহমাদ ৫/৭) ইমাম
তিরমিযীও (রহঃ) হাদীসটি বর্ণনা করেছেন এবং হাদীসটি হাসান সহীহ
বলেছেন। (হাদীস নং ৮/৩২৮) ইমাম মুসলিমের বর্ণনা ছিল নিম্নরূপ : তারা
(মুশরিকরা) আমাদেরকে মধ্যবর্তী সালাত আদায় করা থেকে ব্যস্ত (বিরত)
রেখেছে, তা হল আসর সালাত। (মুসলিম ১/৪৩৭)
মোট কথা, صَّلَوةِ الْوُسْطَى এর ভাবার্থ আসর সালাত হওয়া সম্বন্ধে বহু হাদীস
এসেছে যেগুলির মধ্যে কোনটি হাসান, কোনটি সহীহ এবং কোনটি দুর্বল।
জামেউত্ তিরমিযী, মুসলিম প্রভৃতি গ্রন্থেও এ হাদীসগুলি রয়েছে। তাছাড়া এই
সালাতের উপর রাসূলুল্লাহ সাল্লাল্লাহু আলাইহি ওয়া সাল্লাম অত্যন্ত গুরুত্ব দিয়েছেন
এবং যারা এর প্রতি অবহেলা প্রদর্শন করেছে তাদের প্রতি কঠোর বাণী উচ্চারণ
করেছেন। যেমন ইবন উমার (রাঃ) থেকে বর্ণিত একটি হাদীসে রয়েছেঃ
'যার আসরের সালাত ছুটে গেল তার যেন পরিবারবর্গ ও ধনসম্পদ ধ্বংস
হয়ে গেল।' (মুসলিম ১/৪৩৬) বুরাইদাহ ইব্‌ন হুসাইব (রাঃ) হতে অন্য হাদীসে
রয়েছে, রাসূলুল্লাহ সাল্লাল্লাহু আলাইহি ওয়া সাল্লাম বলেছেন : 'মেঘলা দিনে
তোমরা আসরের সালাত সময়ের পূর্বভাগেই আদায় করে নাও। জেনে রেখ, যে
ব্যক্তি আসরের সালাত ছেড়ে দেয় তার আমলসমূহ নষ্ট হয়ে যায়'। (ইবন
মাজাহ ১/২২৪)
সালাত আদায়ের সময় কথা বলা যাবেনা
অতঃপর আল্লাহ তা'আলা বলেন : وَقُوْمُوا لِلَّهِ قُنِتِينَ তোমরা বিনয় ও
হীনতার সাথে আল্লাহর সম্মুখে দণ্ডায়মান হও। এর মধ্যে এটা অবশ্যই রয়েছে
--- OCR End ---