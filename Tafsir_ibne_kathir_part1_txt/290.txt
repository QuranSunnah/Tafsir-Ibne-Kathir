--- OCR Start ---
সূরা ২ : বাকারাহ
২৯০
পারা ১
যাদেরকে আমি কিতাব প্রদান করেছি তারা তাকে এরূপভাবে চিনে, যেমন
চিনে তারা আপন সন্তানদেরকে। (সূরা বাকারাহ, ২ : ১৪৬) সুতরাং তাঁকে
অস্বীকার করার ফলে তাওরাত ও ইঞ্জীলের উপরও তাদের ঈমান রইলনা। এ
দলীল কায়েম করার পর অন্যভাবে দলীল কায়েম করা হচ্ছে যে, তারা যদি
তাদের কথায় সত্যবাদী হয় তাহলে যে সব নাবী নতুন কোন শারীয়াত ও কিতাব
না এনে পূর্ব নাবীদেরই অনুসারী হয়ে তাঁদের নিকট এসেছিলেন, তারা তাঁদেরকে
হত্যা করেছিল কেন, যদিও তোমরা তাদেরকে নাবী বলে জানতে? তারাতো
নাবীদেরকে শুধুমাত্র হিংসা ও অহমিকার জন্য অন্যায়ভাবে হত্যা করত। অতএব
তারাতো শুধু লোভ-লালসা, ভ্রান্ত ধারনা এবং অলীক কল্পনার অনুসরণ করছে।
অতঃপর বলা হচ্ছে যে, মূসা (আঃ) হতে তো তারা বড় বড় মুজিযা প্রকাশ
পেতে দেখেছে, যেমন তুফান/প্লাবন, ফড়িং, উকুন, ব্যাঙ, রক্ত ইত্যাদি তাঁর বদ
দু'আর কারণে প্রকাশ পেয়েছে। তাছাড়া লাঠির সাপ হওয়া, হাত উজ্জ্বল চন্দ্রের
ন্যায় হওয়া, নদীর দুই ভাগ হওয়া, মেঘের ছায়া দান করা, 'মান্না ও সালওয়া'
অবতারিত হওয়া এবং পাথর হতে ঝর্ণা প্রবাহিত হওয়া ইত্যাদি বড় বড়
অলৌকিক ঘটনাবলী, যা মুসার (আঃ) নাবুওয়াতের ও আল্লাহর একাত্মবাদের
জ্বলন্ত প্রমাণ ছিল এবং ওগুলি তারা স্বচক্ষে দেখেছিল। অথচ মূসার (আঃ) তূর
পাহাড়ে গমনের পর পরই তারা বাছুরকে তাদের উপাস্য বানিয়ে নেয়।
وَاتَّخَذَ قَوْمُ مُوسَى مِنْ بَعْدِهِ مِنْ حُلِيِّهِمْ عِجْلًا جَسَدً اللَّهُ خُوَارٌ
আর মূসার চলে যাবার পর অলংকার দ্বারা একটি বাছুরের (মত) পুতুল তৈরী
করল, ওটা হতে গরুর মত শব্দ বের হত। (সূরা আ'রাফ, ৭ : ১৪৮) তাহলে
তাওরাতের উপর এবং মূসার (আঃ) উপর তাদের ঈমান থাকল কোথায়?
পরে তাদের মনে এ অনুভূতি হয়েছিল, যেমন আল্লাহ সুবহানাহু বলেনঃ
لا
وَلَمَّا سُقِطَ فِي أَيْدِيهِمْ وَرَأَوْا أَنَّهُمْ قَدْ ضَلُّوا قَالُوا لَبِنْ لَّمْ يَرْحَمْنَا
رَبُّنَا وَيَغْفِرْ لَنَا لَنَكُونَنَّ مِنَ الْخُسِرِينَ
আর যখন তারা লজ্জিত হল এবং দেখল যে, (প্রকৃত পক্ষে) তারা বিভ্রান্ত
হয়েছে, তখন তারা বলল: আমাদের রাব্ব যদি আমাদের প্রতি অনুগ্রহ না করেন
তাহলে তো আমরা ক্ষতিগ্রস্ত হয়ে যাব। (সূরা আ'রাফ, ৭ : ১৪৯)
৯৩। এবং যখন আমি তোমাদের ۹۳. وَإِذْ أَخَذْنَا مِيثَاقَكُمْ وَ
--- OCR End ---