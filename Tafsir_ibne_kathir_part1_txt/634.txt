সূরা ২ : বাকারাহ
৬৩৪
সাটপারা ৩
'না কোন ক্ষয়-ক্ষতি তাঁকে স্পর্শ করে, না কোনও সময় তিনি স্বীয় জীব হতে
উদাসীন' থাকেন। বরং প্রত্যেকের কাজের উপর তাঁর সজাগ দৃষ্টি রয়েছে।
প্রত্যেকের অবস্থা তিনি দেখছেন। সৃষ্টজীবের কোন অণু-পরমাণুও তাঁর হিফাযাত
ও জ্ঞানের বাইরে নেই। তন্দ্রা ও নিদ্রা কখনও তাঁকে স্পর্শ করেনা।' সুতরাং
তিনি ক্ষণিকের জন্যও সৃষ্টজীব হতে উদাসীন থাকেননা ।
বিশুদ্ধ হাদীসে রয়েছে, একদা রাসূলুল্লাহ সাল্লাল্লাহু আলাইহি ওয়া সাল্লাম
দাঁড়িয়ে সাহাবীগণকে (রাঃ) চারটি কথার নির্দেশ দেন। তিনি বলেনঃ
আল্লাহ তা'আলা (১) কখনও ঘুমাননা আর পবিত্র সত্ত্বার জন্য নিদ্রা আদৌ
শোভনীয় নয়। (২) তিনি দাঁড়ি-পাল্লার রক্ষক। যার জন্য চান ঝুঁকিয়ে দেন এবং
যার জন্য চান উঁচু করে দেন। (৩) সমস্ত দিনের কার্যাবলী রাতের পূর্বে এবং
রাতের আমল দিনের পূর্বে তাঁর নিকট উঠিয়ে নেয়া হয়। (৪) তাঁর সামনে রয়েছে
আলো বা আগুনের পর্দা। সেই পর্দা সরে গেলে যতদূর পর্যন্ত তাঁর দৃষ্টি পৌঁছে
ততদূর পর্যন্ত সমস্ত জিনিস তাঁর চেহারার ঔজ্জ্বল্যে পুড়ে ছারখার হয়ে যায়।
(মুসলিম ১/১৬১)
৪। চতুর্থ বাক্যটিতে আল্লাহ বলেন : لَهُ مَا فِي السَّمَوْتِ وَمَا فِي الْأَرْضِ
নভোমন্ডল ও ভূমন্ডলে যা কিছু রয়েছে সবই তাঁর। আল্লাহ রাব্বুল আলামীন
অন্যত্র বলেনঃ
إِنْ كُلُّ مَنْ فِي السَّمَوَاتِ وَالْأَرْضِ إِلَّا آتِي الرَّحْمَنِ عَبْدًا لَقَدْ أَحْصُهُمْ
وَعَدَّهُمْ عَذَا. وَ كُلُّهُمْ آتِيْهِ يَوْمَ الْقِيمَةِ فَرْدًا
আকাশসমূহ ও পৃথিবীতে এমন কেহ নেই যে দয়াময়ের নিকট উপস্থিত
হবেনা বান্দা রূপে। তিনি তাদেরকে পরিবেষ্টন করে রেখেছেন এবং তিনি
তাদেরকে বিশেষভাবে গণনা করছেন। এবং কিয়ামাত দিবসে তাদের সকলেই
তাঁর নিকট আসবে একাকী অবস্থায়। (সূরা মারইয়াম, ১৯ : ৯৩-৯৫)
৫। পঞ্চম বাক্যে আল্লাহ তা'আলা বলেনঃ
مَنْ ذَا الَّذِي يَشْفَعُ عِنْدَةً إِلَّا بِإِذْنِهِ
কে আছে এমন, যে তাঁর অনুমতি ব্যতীত তাঁর নিকট সুপারিশ করতে পারে?
এ ধরনের অন্য একটি আয়াতে বলা হয়েছেঃ