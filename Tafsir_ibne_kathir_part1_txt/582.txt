--- OCR Start ---
সূরা ২ : বাকারাহ
৫৮২
সামপারা ২
আল্লাহ তা'আলার এই নির্দেশকে সুনান নাসাঈতে বর্ণিত নিম্নের হাদীস দ্বারা
জোরদার করা হয়েছে।
হাদীসটি এই যে, কোন এক ব্যক্তি তার স্ত্রীকে একই সাথে তিন তালাক দিয়ে
দেয়। রাসূলুল্লাহ সাল্লাল্লাহু আলাইহি ওয়া সাল্লামের নিকট এই সংবাদ পৌঁছলে
তিনি অত্যন্ত রাগান্বিত হয়ে দাঁড়িয়ে যান এবং বলেন: 'আমি তোমাদের মধ্যে
বিদ্যমান থাকা সত্ত্বেও কি আল্লাহর কিতাবের সাথে খেল-তামাশা শুরু করলে?'
তখন একটি লোক দাঁড়িয়ে গিয়ে বলেন : 'হে আল্লাহর রাসূল সাল্লাল্লাহু আলাইহি
ওয়া সাল্লাম! আমি কি তাকে হত্যা করব?' (নাসাঈ ৬/১৪২)
তৃতীয় তালাকের পর স্ত্রীকে ফিরিয়ে নেয়া যাবেনা
فَإِنْ طَلَّقَهَا فَلَا تَحِلُّ لَهُ مِنْ بَعْدُ حَتَّى تَنْكِحَ زَوْجًا غَيْرَة : 2 1 1396
যখন কোন ব্যক্তি তার স্ত্রীকে দু'তালাক দেয়ার পরে তৃতীয় তালাক দিয়ে
ফেলবে তখন সে তার উপর হারাম হয়ে যাবে, যে পর্যন্ত না অন্য কেহ
নিয়মিতভাবে তাকে বিয়ে করে সহবাস করার পর তালাক দিবে। উদাহরণ
স্বরূপ বলা যেতে পারে যে, সে যদি কোন লোকের সাথে সহবাস করে থাকে
অথবা সে যদি দাসী হয় এবং তার মালিকের সাথে যৌনমিলন করে থাকে
তথাপি তার পূর্বস্বামীর সাথে (যে তাকে তিন তালাক দিয়েছে) বিবাহ বন্ধন
আইনসিদ্ধ হবেনা। কারণ যার সাথে যৌন মিলনে লিপ্ত হয়েছে সে তার বিয়ে
করা স্বামী নয়। রাসূল সাল্লাল্লাহু আলাইহি ওয়া সালাম বলেছেন : দ্বিতীয়
স্বামীর সাথে সহবাস না করা পর্যন্ত পূর্ব স্বামীর জন্য সে হালাল হবেনা। আয়িশা
(রাঃ) হতে বর্ণিত একটি হাদীসে রয়েছে যে, নাবী সাল্লাল্লাহু আলাইহি ওয়া
সাল্লামকে জিজ্ঞেস করা হয় : 'একটি লোক এক মহিলাকে বিয়ে করল এবং
সহবাসের পূর্বেই (তিন) তালাক দিয়ে দিল। অতঃপর সে অন্য স্বামীর সাথে
বিবাহিতা হল, সেও তাকে সহবাসের পূর্বে তালাক দিয়ে দিল। এখন কি তাকে
বিয়ে করা তার পূর্ব স্বামীর জন্য হালাল হবে।' রাসূলুল্লাহ সাল্লাল্লাহু আলাইহি
ওয়া সাল্লাম বলেন, 'না, না। যে পর্যন্ত না তারা একে অপরের মধুর স্বাদ গ্রহণ
করে। (ফাতহুল বারী ৯/২৮৪, মুসলিম ২/১০৫৭)
একটি বর্ণনায় এও রয়েছে যে, আয়িশা (রাঃ) বলেছেন : রিফা'আহ আল-
কারাযীর (রাঃ) স্ত্রী রাসূলুল্লাহ সাল্লাল্লাহু আলাইহি ওয়া সাল্লামের কাছে উপস্থিত
হয় যখন আমি এবং আবূ বাকর (রাঃ) সেখানে উপস্থিত ছিলাম। সে বলতে
লাগল : আমি রিফা'আহর স্ত্রী ছিলাম, কিন্তু সে আমাকে তালাক দেয় যা ছিল
--- OCR End ---