সূরা ২ : বাকারাহ
৫১৮
পারা ২
পৌঁছে যায়। ডান হাতের ইশারায় তিনি জনগণকে বলতে থাকেন : 'হে জনমণ্ডলী!
তোমরা ধীরে-সুস্থে ও আরাম-আয়েশের সাথে চল। যখনই তিনি কোন পাহাড়ের
সম্মুখীন হন তখন তিনি লাগাম কিছুটা ঢিল দেন যাতে পশুটি সহজে উপরে উঠতে
পারে। মুযদালিফায় পৌঁছে তিনি এক আযান ও দুই ইকামাতের মাধ্যমে মাগরিব ও
ইশার সালাত আদায় করেন। মাগরিব ও ইশার ফার্য সালাতের মধ্যবর্তী সময় কোন
সুন্নাত ও নফল সালাত আদায় করেননি। অতঃপর ঘুমানোর জন্য শুইয়ে পড়েন।
সুবহি সাদিক প্রকাশিত হওয়ার পর আযান ও ইকামাতের মাধ্যমে ফাজরের সালাত
আদায় করেন। তারপর 'কাসওয়া' নামক উষ্ট্রীতে আরোহণ করে 'মাশ'আরে হারামে'
আসেন এবং কিবলামুখী হয়ে দু'আ করায় লিপ্ত হন। আল্লাহু আকবার ও লা ইলাহা
ইল্লাল্লাহ পাঠ করে আল্লাহর শ্রেষ্ঠত্ব ও একাত্মতা বর্ণনা করতে থাকেন। তারপর তিনি
একটু ঘুমিয়ে পড়েন। সূর্যোদয়ের পূর্বেই তিনি এখান হতে রওয়ানা হন। (মুসলিম
২/৮৮৬) উসামাকে (রাঃ) প্রশ্ন করা হয়: রাসূলুল্লাহ সাল্লাল্লাহু আলাইহি ওয়া সাল্লাম
এখান হতে যাওয়ার সময় কোন্ গতিতে চলেন? তিনি উত্তরে বলেন: মধ্যম গতিতে
তিনি সওয়ারী চালনা করেন। তবে রাস্তা প্রশস্ত দেখলে কিছু দ্রুত গতিতেও
চালাতেন। (ফাতহুল বারী ৩/৬০৫, মুসলিম ২/৯৩৬)
মাশ'আর আল হারামের বর্ণনা
আবদুর রায্যাক তার মুসনাদে বর্ণনা করেছেন, ইবন উমার (রাঃ) বলেছেন
যে, মুজদালিফার সম্পূর্ণ অংশই মাশ'আরে হারামের অন্তর্ভুক্ত। (ইব্‌ন আবী
হাতিম ২/৫২১) বর্ণিত আছে যে, ইব্‌ন উমারকে (রাঃ) মাশ'আরে হারাম (অত্র
আয়াতে উল্লিখিত) সম্পর্কে জিজ্ঞেস করলে তিনি বলেন : ইহা হল মুজদালিফার
এই পাহাড় এবং এর চারিদিকের এলাকা। (তাবারী ৪/১৭৬) ইব্‌ন আব্বাস
(রাঃ), সাঈদ ইব্‌ন যুবাইর (রহঃ), ইকরিমাহ (রহঃ), মুজাহিদ (রহঃ), সুদ্দী
(রহঃ), রাবী ইব্‌ন আনাস (রহঃ), হাসান বাসরী (রহঃ) এবং কাতাদাহ (রহঃ)
বলেছেন যে, মুজদালিফার দুই পাহাড়ের মধ্যবর্তী জায়গা হল মাশ'আরে হারাম।
(ইব্‌ন আবী হাতিম ২/৫২১, ৫২২)
যুবাইর ইবন মুতঈম (রাঃ) হতে ইমাম আহমাদ (রহঃ) বর্ণনা করেন, রাসূল
সাল্লাল্লাহু আলাইহি ওয়া সাল্লাম বলেছেন: আ'রাফার সমস্ত জায়গাই অবস্থান
স্থল, তবে 'উরানাহ' থেকে দূরে থাকবে। মুজদালিফার সমস্ত জায়গাই অবস্থান
করার স্থল। তবে 'মুহাসসার' এর মধ্যভাগ থেকে দূরে থাকবে। মাক্কার সমস্ত
জায়গাই হচ্ছে কুরবানী করার জায়গা এবং সমস্ত আইয়ামে তাশরীকের দিনগুলি
(১১-১৩ যিলহাজ্জ) হচ্ছে কুরবানী করার দিন। (আহমাদ ৪/৮২)