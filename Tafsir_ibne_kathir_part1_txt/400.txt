--- OCR Start ---
সূরা ২ : বাকারাহ
৪০০
পারা ২
এ আয়াতের মর্ম হচ্ছে, উত্তম আমল হলো আল্লাহর আদেশকে শক্ত হাতে
আঁকড়ে ধরা। অতঃপর তিনি আমাদেরকে যা কিছু করতে বলবেন তার মুকাবিলা
করা। তিনি যদি প্রতিদিন নতুন নতুন জায়গায় নতুন কিছুর মুকাবিলা করতে
বলেন তাহলে তা বিনা বাক্য ব্যয়ে সময় ক্ষেপণ না করে তৎক্ষণাত পালন করা।
কারণ আমরা তাঁর বান্দা/দাস, আমাদের উপর তাঁরই কর্তৃত্ব, তিনি যা বলবেন তা
পালন করাই আমাদের কর্তব্য। অবশ্যই আল্লাহ তাঁর বান্দার দিকে খেয়াল রাখেন
এবং তাঁর বান্দা ও রাসূলের প্রতি তিনি অত্যন্ত দয়ালু। আল্লাহ তাঁর বন্ধু
ইবরাহীমের (আঃ) কিবলাহর দিকে মুসলিমদের কিবলাহ নির্ধারণ করে সরল
পথে পরিচালিত করেছেন। তিনি তাঁর বান্দাদেরকে পৃথিবীর সর্বশ্রেষ্ঠ, পবিত্রতম
ও সম্মানিত স্থান কা'বাকে কিবলাহ করার আদেশ দিয়ে মুসলিমদের সম্মানিত
করেছেন। একটি মারফু' 'হাদীসে রয়েছে যে, রাসূলুল্লাহ সাল্লাল্লাহু আলাইহি ওয়া
সাল্লাম বলেছেনঃ
'এ ব্যাপারে আমাদের উপর ইয়াহুদীদের খুবই হিংসা রয়েছে যে, আমাদেরকে
জুমু'আর দিনের তাওফীক প্রদান করা হয়েছে এবং তারা তা থেকে ভ্রষ্ট হয়ে
গেছে। আর এর উপর যে, আমাদের কিবলাহ এইটি এবং তারা এর থেকে ভ্রান্তি
র মধ্যে রয়েছে। আমাদের সজোরে 'আমীন' বলার উপরেও তাদের বড়ই হিংসা
রয়েছে, যা আমরা ইমামের পিছনে বলে থাকি।' (আহমাদ ৬/১৩৪)
উম্মাতে মুহাম্মাদীর মর্যাদা
অতঃপর আল্লাহ তা'আলা বলেন যে, হে উম্মাতে মুহাম্মাদী! তোমাদেরকে
এই পছন্দনীয় কিবলাহর দিকে ফিরানোর কারণ এই যে, তোমরা পছন্দনীয়
উম্মাত। তোমরা কিয়ামাতের দিন অন্যান্য উম্মাতের উপর সাক্ষী স্বরূপ দাঁড়াবে।
কেননা তারা সবাই তোমাদের মর্যাদা স্বীকার করে। وَسَطٌ এর অর্থ এখানে ভাল
ও উত্তম। যেমন বলা হয়ে থাকে যে, কুরাইশ বংশ হিসাবে وَسَطُ عَرَبٍ অর্থাৎ
আরাবের মধ্যে উত্তম। এটাও বলা হয়েছে যে, রাসূলুল্লাহ সাল্লাল্লাহু আলাইহি ওয়া
সাল্লাম স্বীয় গোত্রের মধ্যে وَسَط ছিলেন অর্থাৎ সম্ভ্রান্ত বংশ সম্পন্ন ছিলেন। صَلَوةٌ
وُسْطَى অর্থাৎ শ্রেষ্ঠতম সালাত, যেটি আসরের সালাত, এটি সহীহ হাদীস দ্বারা
প্রমাণিত। সমস্ত উম্মাতের মধ্যে উম্মাতে মুহাম্মাদীই সর্বোত্তম ও সর্বশ্রেষ্ঠ বলে
--- OCR End ---