--- OCR Start ---
সূরা ২ : বাকারাহ
১৭৩
পারা ১
آمِنْتُمْ مَّنْ فِي السَّمَاءِ أَنْ يَخْسِفَ بِكُمُ الْأَرْضَ فَإِذَا هِيَ تَمُورُ. أَمْ
آمِنْتُمْ مَّنْ فِي السَّمَاءِ أَنْ يُرْسِلَ عَلَيْكُمْ حَاصِبًا فَسَتَعْلَمُوْنَ كَيْفَ نَذِيرٍ
তোমরা কি নিশ্চিত আছ যে, আকাশে যিনি রয়েছেন তিনি তোমাদেরকেসহ
ভূমিকে ধ্বসিয়ে দিবেননা, আর ওটা আকস্মিকভাবে থরথর করে কাঁপতে থাকবে?
অথবা তোমরা নিশ্চিত আছ যে, আকাশে যিনি রয়েছেন তিনি তোমাদের উপর
কংকরবর্ষী ঝঞ্ঝা প্রেরণ করবেননা? তখন তোমরা জানতে পারবে কি রূপ ছিল
আমার সতর্ক বাণী! (সূরা মূল্ক, ৬৭ : ১৬-১৭) আরও বলা হচ্ছেঃ
فَكُلًّا أَخَذْنَا بِذَنْبِهِ
তাদের প্রত্যেককেই তাদের অপরাধের জন্য শাস্তি দিয়েছিলাম। (সূরা
আনকাবূত, ২৯:৪০) উপদেশ দান রূপে বলা হয়েছেঃ
أَفَرَعَيْتَ إِنْ مَّتَعْنُهُمْ سِنِينَ . ثُمَّ جَاءَهُمْ مَّا كَانُوا يُوعَدُونَ. مَا
أغْنَى عَنْهُمْ مَّا كَانُوا يُمَتَّعُوْنَ
তুমি চিন্তা করে দেখ, যদি আমি তাদেরকে দীর্ঘকাল ভোগ-বিলাস করতে
দিই। অতঃপর তাদেরকে যে বিষয়ে সতর্ক করা হয়েছিল তা তাদের নিকট এসে
পড়ে তখন তাদের ভোগ-বিলাসের উপকরণ তাদের কোন কাজে আসবে কি?
(সূরা শু'আরা, ২৬ : ২০৫-২০৭)
মোট কথা, এভাবে আল্লাহ কুরআনুল হাকীমে যখন যে বিষয় তুলে ধরেছেন
তাকে পূর্ণতায় পৌঁছে দিয়েছেন। আর একে বিভিন্ন প্রকারের বাকপটুতা,
ভাষালংকার এবং নিপুণতা দ্বারা পরিপূর্ণ করেছেন। নির্দেশাবলী ও নিষেধাজ্ঞার
প্রতি লক্ষ্য করলে দেখা যাবে যে, প্রত্যেক নির্দেশের মধ্যে মঙ্গল, সততা, লাভ
এবং পবিত্রতার সমাবেশ ঘটেছে, আর প্রত্যেক নিষেধাজ্ঞা পাপ, হীনতা, নোংরামী
এবং ভ্রষ্টতা কর্তনকারী । ইবন মাসউদ (রাঃ) প্রভৃতি মনীষীগণ বলেছেন যে, যখন
কুরআন মাজীদে يَأَيُّهَا الَّذِينَ آمَنُوا শুনতে পাও তখন তোমরা কান লাগিয়ে
দাও, হয়ত কোন ভাল কাজের হুকুম দেয়া হবে, অথবা কোন মন্দ কাজ হতে
নিষেধ করা হবে। আল্লাহ তা'আলা বলেনঃ
--- OCR End ---