সূরা ১ : ফাতিহা
৭৯
পারা ১
শ্রবণ করতে পারেনা এবং তাদের প্রতি উল্কা নিক্ষিপ্ত হয় সকল দিক হতে
বিতাড়নের জন্য এবং তাদের জন্য রয়েছে অবিরাম শাস্তি। তবে কেহ হঠাৎ কিছু
শুনে ফেললে জ্বলন্ত উল্কাপিন্ড তার পশ্চাদ্ধাবন করে। (সূরা সাফফাত, ৩৭ : ৬-
১০) অন্য জায়গায় ইরশাদ হচ্ছেঃ
وَلَقَدْ جَعَلْنَا فِي السَّمَاءِ بُرُوجًا وَ زَيَّنَّهَا لِلنُّظِرِينَ. وَ حَفِظُنُهَا مِنْ
كُلِّ شَيْطَنٍ رَّجِيمِ. إِلَّا مَنِ اسْتَرَقَ السَّمْعَ فَأَتْبَعَهُ شِهَابٌ مُّبِينٌ
আকাশে আমি গ্রহ নক্ষত্র সৃষ্টি করেছি এবং ওকে করেছি সুশোভিত, দর্শকদের
জন্য। প্রত্যেক অভিশপ্ত শাইতান হতে আমি ওকে রক্ষা করে থাকি। আর কেহ
চুরি করে সংবাদ শুনতে চাইলে ওর পশ্চাদ্ধাবন করে প্রদীপ্ত শিখা। (সূরা হিজর,
১৫: ১৬-১৮)
'বিসমিল্লাহির রাহমানির রাহীম' কি
সূরা ফাতিহার প্রথম আয়াত?
بِسْمِ اللَّهِ الرَّحْمَنِ الرَّحِيمِ
অতীব মেহেরবান পরম করুণাময় আল্লাহর নামে আরম্ভ করছি।
সকল সাহাবী (রাঃ) আল্লাহর কিতাব কুরআন মজীদকে বিসমিল্লাহ দ্বারাই
আরম্ভ করেছেন। আলেমগণ এ বিষয়ে একমত যে, সূরা 'নামল' এর এটি একটি
আয়াত। তবে এটি প্রত্যেক সূরার প্রারম্ভে একটি পৃথক আয়াত কিনা, অথবা
প্রত্যেক সূরার একটি আয়াতের অংশ বিশেষ কিনা, কিংবা এটি কি শুধুমাত্র সূরা
ফাতিহারই আয়াত, অন্য সূরার নয়, কিংবা এক সূরাকে অন্য সূরা হতে পৃথক
করার জন্যই কি একে লিখা হয়েছে এবং এটি আদৌ আয়াত নয়, এ সব বিষয়ে
বেশ মতভেদ রয়েছে।
আবদুল্লাহ ইব্‌ন আব্বাস (রাঃ), আবূ হুরাইরাহ (রাঃ) আলী (রাঃ), 'আতা
(রহঃ), তাউস (রহঃ), সাঈদ ইব্‌ন যুবাইর (রহঃ), মাকহুল (রহঃ) এবং যুহরীর
(রহঃ) এটাই নীতি ও অভিমত যে, 'বিসমিল্লাহ' 'সূরা বারাআত' ছাড়া কুরআনের
প্রত্যেক সূরারই একটা পৃথক আয়াত। এসব সাহাবী (রাঃ) ও তাবেঈ (রহঃ)
ছাড়াও আবদুল্লাহ ইব্‌ন মুবারক (রহঃ), ইমাম শাফিঈ (রহঃ), ইমাম আহমাদের
(রহঃ) একটি কাওলে এবং ইসহাক ইব্‌ন রাহওয়াহ (রহঃ) ও আবূ উবাইদ
কাসিম ইব্‌ন সালামেরও (রহঃ) এটাই অভিমত। তবে ইমাম মালিক (রহঃ) এবং