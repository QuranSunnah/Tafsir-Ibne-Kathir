তাফসীর ইবন কাসীর
৫৭
১-৩ খন্ড
তোমরা অত্যন্ত সতর্কতা অবলম্বন কর, কেননা এতে স্বয়ং আল্লাহ তা'আলা হতে
বর্ণনা করা হয়। (তাবারী ১/৮৬) এই সমুদয় উক্তি যা অতীতের মহান ব্যক্তিগণ
হতে করা হয়েছে তাতে এ কথাই স্পষ্টভাবে প্রতীয়মান হয়ে উঠেছে যে, ঐ সমস্ত
আলেম কখনও না জেনে কুরআনের ভাবার্থের ব্যাপারে মুখ খুলতেননা।
এখন প্রশ্ন জাগতে পারে, ঐসব সম্মানিত জ্ঞানী ব্যক্তি যখন কুরআনের
তাফসীরের ব্যাপারে সতর্কতা অবলম্বন করে তা হতে বিরত থাকতেন, তাহলে
তাঁদের হতে তাফসীর কেন নকল করা হয়েছে? এর উত্তরে বলা যাবে যে, যা
তাঁরা জানতেননা শুধু সেখানেই নীরব থাকতেন এবং যা জানতেন তা বর্ণনা
করতেন। সুতরাং না জানা অবস্থায় নীরবতা অবলম্বন করা এবং জ্ঞাত বিষয়
প্রকাশ করাই সকলের উচিত। পবিত্র কুরআনে ঘোষিত হচ্ছেঃ
لَتُبَيِّنُنَّهُ لِلنَّاسِ وَلَا تَكْتُبُونَهُ
আর যখন যাদেরকে গ্রন্থ প্রদান করা হয়েছে তাদের কাছ থেকে আল্লাহ
অঙ্গীকার গ্রহণ করেছিলেন, তারা নিশ্চয়ই এটি লোকদের মধ্যে ব্যক্ত করবে এবং
তা গোপন করবেনা। (সূরা আলে ইমরান, ৩ : ১৮৭) হাদীসে বর্ণিত আছে ঃ
'যাকে ধর্মনীতি সম্পর্কে কিছু জিজ্ঞেস করা হয় এবং সে তা জানা সত্ত্বেও
গোপন করে, কিয়ামাতের দিন তাকে আগুনের লাগাম পরানো হবে।' (আহমাদ,
তিরমিযী ইত্যাদি)
মাক্কী ও মাদানী সূরাসমূহ
কাতাদাহ (রহঃ) বলেন: 'সূরা বাকারাহ (২), আলে ইমরান (৩), নিসা (৪),
মায়িদাহ (৫), বারাআত ((৯), রা'দ (১৩), নাহল (১৬), হাজ্জ (২২), নূর
(২৪), আহযাব (৩৩), মুহাম্মাদ (৪৭), ফাতহ্ (৪৮), হুযুরাত (৪৯), আর-
রাহমান (৫৫), হাদীদ (৫৭), মুজাদালাহ (৫৮), হাম্র (৫৯), মুমতাহানাহ
(৬০), সাফ (৬১), জুমুআ (৬২), মুনাফিকূন (৬৩), তাগাবুন ৬৪), তালাক
(৬৫), তাহরীম (৬৬), যিলযাল (৯৯) এবং নাসর (১১০) সূরাসমূহ মাদীনায়
অবতীর্ণ হয়েছে এবং অন্যান্য সমুদয় সূরা মাক্কায় অবতীর্ণ হয়েছে।
কুরআনের আয়াত সংখ্যা
কুরআনুল হাকীমের মোট আয়াত ৬ (ছয়) হাজার। এর চেয়ে বেশি আছে
কিনা সে বিষয়ে কুরআন বিশেষজ্ঞদের মাঝে মতভেদ রয়েছে। কারও কারও
মতে এর চেয়ে বেশি নেই। কেহ কেই বলেন যে, ছয় হাজারের চেয়ে আরও দু'শ
চারটি আয়াত বেশি রয়েছে। কেহ কেহ মোট ছয় হাজার দু'শ চৌদ্দটির কথা