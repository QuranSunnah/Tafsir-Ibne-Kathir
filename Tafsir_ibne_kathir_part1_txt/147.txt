--- OCR Start ---
সূরা ২ : বাকারাহ
১৪৭
পারা ১
ভাবার্থ এই যে, যখন এই মুনাফিকদেরকে সাহাবীগণের (রাঃ) মত আল্লাহর
উপর, তাঁর মালাইকা/ফেরেশতাগণের উপর, কিতাবসমূহের উপর এবং
রাসূলগণের (আঃ) উপর ঈমান আনতে, মৃত্যুর পর পুনর্জীবন এবং জান্নাত ও
জাহান্নামের সত্যতা স্বীকার করতে ও রাসূল সাল্লাল্লাহু 'আলাইহি ওয়া সাল্লামের
আনুগত্য বরণ করতে, ভাল কাজ করতে ও মন্দ কাজ হতে বিরত থাকতে বলা
হয় তখন এই অভিশপ্ত দলটি এরূপ ঈমান আনাকে নির্বোধদের ঈমান আনা বলে
আখ্যায়িত করে থাকে। (তাবারী ১/২৯৩) রাবী ইন্ন আনাস (রহঃ) এবং আবদুর
রাহমান ইবন যায়িদ ইব্‌ন আসলামের (রহঃ) তাফসীরেও এ কথা বর্ণিত হয়েছে।
(তাবারী ১/২৯৪) মুনাফিকরা বলত : আমরা ও তারা একই মতাদর্শে রয়েছি
এবং একই পথ অনুসরণ করছি তা কি করে হতে পারে, অথচ আমরাতো দেখছি
যে, তারাতো নির্বোধের দল? এখানে নির্বোধ বলতে এ কথা বুঝানো হয়েছে যে,
তারা অশিক্ষিত, সাধারণ মানের মানুষ যাদের ভাল-মন্দের জ্ঞান খুব কমই
রয়েছে। অধিকাংশ বিজ্ঞজনের মতে, নির্বোধ বা বোকা বলতে আল্লাহ তা'আলা
শিশু/বাচ্চাদের বুঝিয়েছেন, যেমন কুরআন মাজীদের এক জায়গায় আছেঃ
وَلَا تُؤْتُوا السُّفَهَاءَ أَمْوَالَكُمُ الَّتِي جَعَلَ اللَّهُ لَكُمْ قِيمًا
আল্লাহ তোমাদের জন্য যে ধন-সম্পত্তি নির্ধারণ করেছেন তা অবোধদেরকে
প্রদান করনা। (সূরা নিসা, ৪ : ৫) ঐ মুশরিকদের উপর এখানেও বিশ্বপ্রভু
আল্লাহ জোর দিয়ে বলছেন যে, নির্বোধ তো এরাই, কিন্তু সাথে সাথে তারা এতই
গণ্ডমূর্খ যে, নিজেদের নির্বুদ্ধিতার অনুভূতিও রাখেনা এবং মূর্খতা ও ভ্রষ্টতা
অনুধাবনও করতে পারেনা। এর চেয়ে বেশি তাদের অন্ধত্ব, দৃষ্টিহীনতা এবং
সুপথ থেকে দূরে সরে থাকা আর কি হতে পারে?
১৪। এবং যখন তারা মুমিনদের
সাথে মিলিত হয় তখন তারা বলেঃ
আমরা বিশ্বাস স্থাপন করেছি; এবং
যখন তারা নিজেদের দলপতি ও দুষ্ট
নেতাদের সাথে গোপনে মিলিত হয়
তখন বলেঃ আমরা তোমাদের
সঙ্গেই আছি, আমরা তো শুধু ঠাট্টা-
বিদ্রুপ ও প্রহসন করে থাকি।
۰۱۴ وَ إِذَا لَقُوا الَّذِينَ آمَنُوا
قَالُوا آمَنَّا وَ إِذَا خَلَوْا إِلَى
شَيْطِيْنِهِمْ قَالُوا إِنَّا مَعَكُمْ
إِنَّمَا نَحْنُ مُسْتَهْزِعُونَ
--- OCR End ---