--- OCR Start ---
সূরা ২: বাকারাহ
১৮৫
পারা ১
যারা আল্লাহর সাথে দৃঢ় অঙ্গীকারে আবদ্ধ হওয়ার পর তা ভঙ্গ করে, যে
সম্পর্ক অক্ষুন্ন রাখতে আল্লাহ আদেশ করেছেন তা ছিন্ন করে এবং পৃথিবীতে
অশান্তি সৃষ্টি করে বেড়ায়, তাদের জন্য আছে অভিসম্পাত এবং আছে মন্দ
আবাস। (সূরা রা'দ, ১৩ : ২৫) অঙ্গীকার হচ্ছে ওটাই যা তাওরাতে তাদের
কাছে অঙ্গীকার নেয়া হয়েছিল যে, তারা ওর সমস্ত কথা মেনে চলবে, মুহাম্মাদ
সাল্লাল্লাহু 'আলাইহি ওয়া সাল্লামের আনুগত্য স্বীকার করবে, তাঁর নাবুওয়াতের
প্রতি বিশ্বাস করবে এবং তিনি আল্লাহ তা'আলার নিকট হতে যা কিছু নিয়ে
এসেছেন তা সত্য মনে করবে। আর অঙ্গীকার ভঙ্গ করা এই যে, জেনে-শুনে
তারা তাঁর নাবুওয়াত ও আনুগত্য অস্বীকার করেছে এবং অঙ্গীকার সত্ত্বেও ওকে
গোপন করেছে, আর পার্থিব স্বার্থের কারণে ওর উল্টা করেছে।
কেহ কেহ বলেন যে, এর ভাবার্থে কোন নির্দিষ্ট দলকে বুঝায়না, বরং সমস্ত
কাফির, মুশরিক ও মুনাফিককে বুঝায়। অঙ্গীকারের ভাবার্থ এই যে, আল্লাহর
একাত্মবাদ এবং তাঁর নাবী সাল্লাল্লাহু 'আলাইহি ওয়া সাল্লামের নাবুওয়াতকে স্বীকার
করা, যার প্রমাণে প্রকাশ্য নিদর্শনাবলী ও বড় বড় মুজিযা বিদ্যমান রয়েছে। আর
ওটা ভেঙ্গে দেয়ার অর্থ হচ্ছে তাওহীদ ও সুন্নাত হতে মুখ ফিরিয়ে নেয়া এবং
অস্বীকার করা। এই কথাটিই বেশি মযবুত ও যুক্তিসঙ্গত। ইমাম যামাখশারীর
(রহঃ) মতামতও এদিকেই। তিনি বলেন যে, অঙ্গীকারের অর্থ হচ্ছে আল্লাহর
একাত্মবাদে বিশ্বাস করা, যা মানবীয় প্রকৃতির অন্তর্ভুক্ত। আল্লাহ সুবহানাহু ওয়া
তা'আলা বলেছিলেন: 'আমি কি তোমাদের প্রভু নই?' তখন সবাই উত্তর দিয়েছিল
: 'হ্যাঁ, নিশ্চয়ই আপনি আমাদের প্রভু।' অতঃপর যেসব কিতাব দেয়া হয়েছে
তাতেও অঙ্গীকার করানো হয়েছে। যেমন আল্লাহ তা'আলা বলেন : 'তোমরা
আমার অঙ্গীকার পূরা কর, আমিও তোমাদের অঙ্গীকার পূরা করব।' কেহ কেহ
বলেন যে, অঙ্গীকারের ভাবার্থ হচ্ছে সেই অঙ্গীকার যা আত্মাসমূহের নিকট হতে
নেয়া হয়েছিল, যখন তাদেরকে আদমের (আঃ) পৃষ্ঠদেশ হতে বের করা হয়েছিল।
যেমন আল্লাহ তা'আলা বলেন: 'তোমাদের প্রভু যখন আদমের (আঃ) সন্তানদের
নিকট অঙ্গীকার নিয়েছিলেন, আমিই তোমাদের প্রভু এবং তারা সবাই স্বীকার
করেছিল।' আর একে ভেঙ্গে দেয়ার অর্থ হচ্ছে একে ছেড়ে দেয়া। এ সমুদয় কথা
তাফসীর ইন্ন জারীরে উদ্ধৃত করা হয়েছে।
মুনাফিকের লক্ষণ
আবুল আলীয়া (রহঃ) বলেন: 'আল্লাহর অঙ্গীকার ভেঙ্গে দেয়া যা
মুনাফিকদের কাজ ছিল, তা হচ্ছে এই ছয়টি অভ্যাস : (১) কথা বলার সময়
--- OCR End ---