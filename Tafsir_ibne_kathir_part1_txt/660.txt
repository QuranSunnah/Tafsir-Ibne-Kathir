সূরা ২ : বাকারাহ
৬৬০
পারা ৩
وَاعْلَمُوا أَنَّ اللَّهَ غَنِيٌّ حَمِيدٌ
পছন্দনীয় মাল খরচ করার নির্দেশ প্রদান করলেন, এ জন্য তোমরা এই কথা মনে
করনা যে, আল্লাহ তোমাদের মুখাপেক্ষী। না, না, তিনি তো সম্পূর্ণরূপে
অভাবমুক্ত। তিনি কারও প্রত্যাশী নন। বরং তোমরা সবাই তাঁর মুখাপেক্ষী। তাঁর
নির্দেশ শুধু এ জন্যই যে, দরিদ্র লোকেরাও যেন দুনিয়ার নি'আমাতসমূহ হতে
বঞ্চিত না থাকে। যেমন অন্য জায়গায় কুরবানীর হুকুমের পরে বলেছেনঃ
لَنْ يَنَالَ اللَّهَ لُحُومُهَا وَلَا دِمَاؤُهَا وَلكِنْ يَنَالُهُ التَّقْوَى مِنْكُمْ
আল্লাহর কাছে পৌঁছেনা ওগুলির গোশত এবং রক্ত, বরং পৌঁছে তোমাদের
তাকওয়া। (সূরা হাজ্জ, ২২: ৩৭)। তিনি বিপুল দাতা। তাঁর ধনভাণ্ডারে কোন
কিছুর স্বল্পতা নেই। হালাল ও পবিত্র মাল হতে সাদাকাহ বের করে আল্লাহর
অনুগ্রহ ও মহাদানের প্রতি লক্ষ্য কর। এর বহুগুণ বৃদ্ধি করে তিনি তোমাদেরকে
প্রতিদান দিবেন। তিনি দরিদ্রও নন, অত্যাচারীও নন। তিনি প্রশংসিত। সমস্ত
কথায় ও কাজে তাঁরই প্রশংসা করা হয়। তিনি ছাড়া কেহ ইবাদাতের যোগ্য নয়।
তিনি সারা জগতের পালনকর্তা। তিনি ব্যতীত কেহ কারও পালনকর্তা নয়।
সৎ কাজের ব্যাপারে শাইতানী কুমন্ত্রণা
আল্লাহ তা'আলা বলেন : الشَّيْطَنُ يَعِدُكُمُ الْفَقْرَ وَيَأْمُرُكُمْ بِالْفَحْشَاءِ وَاللَّهُ
يَعِدُكُمْ مَّغْفِرَةٌ مِنْهُ وَفَضْلًا وَاللَّهُ وَاسِعٌ عَلِيمٌ
ভীতি প্রদর্শন করে এবং তোমাদেরকে অশ্লীলতার আদেশ করে এবং আল্লাহ
তোমাদেরকে তাঁর নিকট হতে ক্ষমা ও দয়ার অংগীকার করেন। আল্লাহ হচ্ছেন
বিপুল দাতা, সর্বজ্ঞ। ইব্‌ন আবী হাতিম (রহঃ) বর্ণনা করেন, আবদুল্লাহ ইব্‌ন
মাসউদ (রাঃ) বলেন, রাসূল সাল্লাল্লাহু আলাইহি ওয়া সাল্লাম বলেছেনঃ
বানী আদমের মনে শাইতান এক ধারণা জন্মিয়ে থাকে এবং
মালাক/ফেরেশতা এক ধারণা জন্মিয়ে থাকে। শাইতান দুষ্টামিকে উৎসাহিত এবং
সত্যকে অবিশ্বাস করার প্রতি উত্তেজিত করে এবং মালাক সৎকাজের প্রতি এবং
সত্যকে স্বীকার করার প্রতি উৎসাহিত করে। যার মনে ভাল ধারণা আসবে সে
যেন আল্লাহর কৃতজ্ঞতা প্রকাশ করে এবং জেনে নেয় যে, এটা আল্লাহর পক্ষ হতে
হয়েছে। আর যার মনে কু-ধারণা আসবে সে যেন আল্লাহর নিকট আশ্রয় প্রার্থনা