--- OCR Start ---
সূরা ২ : বাকারাহ
080
৩৩৯
পারা ১
আল্লাহর প্রতি সাজদাবনত হয় আকাশমন্ডলী ও পৃথিবীতে যা কিছু আছে, ইচ্ছায়
অথবা অনিচ্ছায় এবং তাদের ছায়াগুলিও সকাল-সন্ধ্যায়। (সূরা রা'দ, ১৩ঃ ১৫)
পূর্বে আকাশ ও পৃথিবীর কোন নমুনা ছিলনা
এরপর আল্লাহ সুবহানাহু ওয়া তা'আলা বলেন, كُلُّ لَّهُ تُنِتُونَ পূর্বে আকাশ
ও পৃথিবীর কোন নমুনা ছিলনা, প্রথম বারই তিনি এই দুই এর সৃষ্টিকর্তা। بِدْعَةٌ
এর আভিধানিক অর্থ হচ্ছে 'নতুন সৃষ্টি করা।' হাদীসে রয়েছেঃ
'প্রত্যেক নব-সৃষ্টি হচ্ছে বিদ'আত এবং প্রত্যেক বিদ'আতই পথভ্রষ্টতা।'
(মুসলিম ২/৫৯২) এতো হল শারীয়াতের পরিভাষায় বিদ'আত। কখনও কখনও
بِدُعَةٌ
শব্দের প্রয়োগ শুধুমাত্র আভিধানিক অর্থেই হয়ে থাকে। তখন শারীয়াতের
'বিদ'আত' বুঝায়না। উমার (রাঃ) জনগণকে তারাবীহ সালাতে সকলকে এক
জামা'আতে একত্রিত করে বলেন: 'এটা ভাল বিদ'আত।'
বিদ'আত পন্থীদেরকে 'বিদ'আতী' বলার কারণও এই যে, তারাও আল্লাহ
তা'আলার দীনের মধ্যে ঐ কাজ বা নিয়ম আবিষ্কার করে যা তার পূর্বে
শারীয়াতের মধ্যে ছিলনা। অনুরূপভাবে কোন নতুন কথা উদ্ভাবনকারীকে
আরাবের লোকেরা مُبْدِعٌ বলে থাকে।
ইমাম ইব্‌ন জারীরের (রহঃ) মতে উপরোক্ত আয়াতের ভাবার্থ এই যে, মহান
আল্লাহ সন্তান হতে পবিত্র। তিনি আসমান ও যমীনের সমস্ত কিছুর মালিক।
প্রত্যেক জিনিসই তাঁর একাত্মবাদের সাক্ষ্য বহন করে। সব কিছুই তাঁর অনুগত।
সব কিছুরই সৃষ্টিকর্তা, নির্মাতা, স্থাপিত, মূল ও নমুনা ছাড়াই ঐ সবকিছু অস্তিত্বে
আনয়নকারী একমাত্র সেই বিশ্বপ্রভু আল্লাহ তা'আলাই, স্বয়ং ঈসাও (আঃ) এর
সাক্ষী ও বর্ণনাকারী, যদিও কেহ কেহ তাঁকে আল্লাহর পুত্র বলে মনে করে। যে
প্রভু এসব জিনিস বিনা মূলে ও নমুনায় সৃষ্টি করেছেন তিনিই ঈসাকে (আঃ) পিতা
ছাড়াই সৃষ্টি করেছেন। (তাবারী ২/৫৫০) সেই আল্লাহর ক্ষমতা ও প্রভাব
প্রতিপত্তি এতো বেশি যে, তিনি যে জিনিসকে যে প্রকারের সৃষ্টি ও নির্মাণ করতে
চান তাকে বলেন- 'এভাবে হও এবং এরকম হও' আর তেমনই সঙ্গে সঙ্গেই হয়ে
যায়। যেমন আল্লাহ সুবহানাহু ওয়া তা'আলা অন্যত্র বলেনঃ
إِنَّمَا أَمْرُةً إِذَا أَرَادَ شَيْئًا أَنْ يَقُولَ لَهُ كُنْ فَيَكُونُ
--- OCR End ---