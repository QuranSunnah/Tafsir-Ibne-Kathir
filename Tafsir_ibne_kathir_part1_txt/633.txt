--- OCR Start ---
সূরা ২ : বাকারাহ
৬৩৩
পারা ৩
এ ছাড়া ইব্‌ন মারওদুয়াই (রহঃ) আবূ উমামাহ (রাঃ) থেকে বর্ণনা করেন যে,
রাসূল সাল্লাল্লাহু আলাইহি ওয়া সাল্লাম বলেছেন : যদি কেহ আল্লাহর ইসমে
আযমসহ তাঁর কাছে প্রার্থনা করে তাহলে তিনি সেই প্রার্থনা কবুল করেন। তা
রয়েছে এই তিনটি সূরায়। সূরা বাকারাহ, সূরা আলে ইমরান এবং সূরা তাহা।
(তাবারানী ৮/২৮২)
অন্য হাদীসে রয়েছে যে, ইসমে আযম তিনটি সূরায় রয়েছে। এই নামের
বারাকাতে যে প্রার্থনাই আল্লাহ তা'আলার নিকট করা হয় তা গৃহীত হয়ে থাকে।
ঐ সূরা তিনটি হচ্ছে সূরা বাকারাহ, সূরা আলে ইমরান এবং সূরা তা-হা।
(তাফসীর ইব্‌ন মিরদুওয়াই)
দামেস্কের খাতিব হিশাম ইব্‌ন আম্মার (রহঃ) বলেন যে, সূরা বাকারাহর ইসমে
আযমের আয়াত হচ্ছে আয়াতুল কুরসী, সূরা আলে ইমরানের প্রথম আয়াত ৩টি
এবং সূরা তা-হার وَعَنَتِ الْوُجُوهُ لِلْحَيِّ الْقَيُّوْمِ )২০) : ১১১) এই আয়াতটি।
আয়াতুল কুরসীতে রয়েছে ১০টি পূর্ণাঙ্গ বাক্য
এই আয়াতে পৃথক পৃথক অর্থ সম্বলিত দশটি বাক্য রয়েছে।
১। প্রথম বাক্যে আল্লাহ তা'আলার একাত্মবাদের বর্ণনা রয়েছে যে, اَللَّهُ لَا
إِلَهَ إِلَّا هُوَ সৃষ্টজীবের তিনিই একমাত্র আল্লাহ।
২। দ্বিতীয় বাক্যে রয়েছে যে, اَلْحَيُّ الْقَيُّومُ তিনি চির জীবন্ত, তাঁর উপর
কখনও মৃত্যু আসবেনা। তিনি চির বিরাজমান। কাইউমুন শব্দটির দ্বিতীয় পঠন
কাইয়‍্যামুনও রয়েছে। সুতরাং সমস্ত সৃষ্টজীব তাঁর মুখাপেক্ষী এবং তিনি কারও
মুখাপেক্ষী নন। তাঁর অনুমতি ব্যতীত কোন লোকই কোন জিনিস প্রতিষ্ঠিত
রাখতে পারেনা। যেমন অন্য জায়গায় রয়েছেঃ
وَ مِنْ أَيْتِهِ أَنْ تَقُوْمَ السَّمَاءُ وَالْأَرْضُ بِأَمْرِهِ
তাঁর নিদর্শনাবলীর মধ্যে রয়েছে যে, তাঁরই আদেশে আকাশ ও পৃথিবীর
স্থিতি। (সূরা রূম, ৩০ ঃ ২৫)
৩। তৃতীয় বাক্যটিতে বলা হচ্ছে : لَا تَأْخُذُهُ سِنَةٌ وَّلَا نَوْمٌ
--- OCR End ---