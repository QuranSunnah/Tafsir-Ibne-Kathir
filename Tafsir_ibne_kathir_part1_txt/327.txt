সূরা ২ : বাকারাহ
৩২৭
পারা ১
তিনি বলেন : ‘তাদেরকে তাদের রাব্ব পূর্ণ প্রতিদান দিবেন এবং ভয় ও সন্ত্রাস
হতে রক্ষা করবেন। পরকালে তাদের কোন ভয় নেই এবং দুনিয়া ত্যাগ করতে
তাদের কোন দুঃখ নেই।'
অহংকার ও বিদ্বেষ বশে ইয়াহুদ ও খৃষ্টানরা
একে অপরের সাথে ঝগড়ায় লিপ্ত হয়
আল্লাহ তা'আলা বলেনঃ
وَقَالَتِ الْيَهُودُ لَيْسَتِ النَّصْرَى عَلَى شَيْءٍ وَقَালَتِ النَّصْرَى لَيْسَتِ الْيَهُودُ
عَلَى شَيْءٍ وَهُمْ يَتْلُونَ الْكِتُبَ
আর ইয়াহুদীরা বলে : খৃষ্টানরা কোন বিষয়ের উপর নেই; এবং খৃষ্টানরা
বলে, ইয়াহুদীরাও কোন বিষয়ের উপর নেই - অথচ তারা গ্রন্থ পাঠ করে।
নাজরানের খৃষ্টান প্রতিনিধিরা যখন রাসূলুল্লাহ সাল্লাল্লাহু 'আলাইহি ওয়া সাল্লামের
নিকট আগমন করে তখন ইয়াহুদী পণ্ডিতেরাও আসে। অতঃপর তারা একদল
অপর দলকে পথভ্রষ্ট বলে আখ্যায়িত করে। রাফী ইব্‌ন হুরাইমালা বলে ঃ
তোমরাতো কোন কিছুরই অনুসরণ করনা। সে ঈসাকে (আঃ) এবং তাঁর প্রতি
অবতীর্ণ ইঞ্জিলকেও অস্বীকার করে। তখন নাজরান থেকে আগত খৃষ্টান লোকটি
ইয়াহুদীকে বলল : বরং তোমরাই কোন কিছুকে অনুসরণ করছনা। সেও ইয়াহুদী
লোকটির মত মূসাকে (আঃ) অস্বীকার করল এবং তাঁর প্রতি অবতীর্ণ কিতাব
তাওরাতকেও অস্বীকার করল। তখন আল্লাহ সুবহানাহু এই আয়াত নাযিল
করেন। (ইব্‌ন আবী হাতিম ১/৩৩৯)
আল্লাহ তা'আলা এখানে পরিস্কারভাবে জানিয়ে দিলেন যে, তারা তাদের
কিতাবে উভয়ে উভয়ের কিতাব ও নাবী সম্পর্কে জানা সত্ত্বেও একে অপরকে
অস্বীকার করে। ইয়াহুদীরা ঈসাকে (আঃ) অস্বীকার করছে, অথচ তাদের কিতাব
তাওরাতে মূসার (আঃ) যবানে ঈসার (আঃ) আগমন এবং তাঁকে স্বীকৃতি দানের
আদেশ করা হয়েছে। এছাড়া তাদের কিতাব 'গসপেল' এ মূসা (আঃ) যে নাবী
ছিলেন এবং তাঁর প্রতি যে আল্লাহর তরফ থেকে তাওরাত নাযিল করা হয়েছিল
সেই কথার সাক্ষ্য রয়েছে। তথাপি তারা একে অপরকে অস্বীকার করছে। অথচ
উভয় দলই আহলে কিতাব। তাওরাতের মধ্যে ইঞ্জীলের এবং ইঞ্জীলের মধ্যে
তাওরাতের সত্যতার প্রমাণ বিদ্যমান রয়েছে। সুতরাং তাদের এসব কথা
একেবারেই বাজে ও ভিত্তিহীন।