--- OCR Start ---
সূরা ২ : বাকারাহ
৫৬৬
আমপারা ২
স্ত্রীগণ তোমাদের জন্য ক্ষেত্রস্বরূপ, অতএব তোমরা যখন যেভাবে ইচ্ছা ক্ষেত্রে
গমণ কর পাঠ করেন তখন তিনি আমাকে জিজ্ঞেস করেন : হে নাফি! তুমি কি
জান, এ আয়াত অবতীর্ণ হওয়ার পিছনে কি কারণ ছিল? আমি বললাম : না
জানিনা। তিনি বললেন : আমরা মাক্কার কুরাইশরা কখনো কখনো স্ত্রীদের পিছন
থেকে সহবাস করতাম। যখন আমরা মাদীনায় হিজরাত করি এবং সেখানকার
আনসারী মহিলাদেরকে বিয়ে করি তখন তাদের সাথেও পিছন দিক থেকে
সহবাস করার ইচ্ছা করি। কিন্তু এটি তারা অপছন্দ করে এবং এটি একটি বিশেষ
আলোচ্য বিষয় হয়ে দাঁড়ায়। অতঃপর আনসারী মহিলাগণ ইয়াহুদীদের অনুরূপ
পদ্ধতি অবলম্বন করে পার্শ্বদেশ ফিরে শয়ন করে সহবাস কাজ সম্পন্ন করতে
থাকে, তখন আল্লাহ তা'আলা এ আয়াতটি নাযিল করেন। (নাসাঈ ৫/৩১৫) এ
বর্ণনাটি ধারাবাহিকতার দিক দিয়ে সঠিক।
ইমাম আহমাদ (রহঃ) বর্ণনা করেন যে, হুযাইমা ইব্‌ন শাবি আল খাতামী
(রাঃ) বলেন, রাসূল সাল্লাল্লাহু আলাইহি ওয়া সাল্লাম বলেছেন :
'হে জনমণ্ডলী! তোমরা লজ্জাবোধ কর। আল্লাহ তা'আলা সত্য কথা বলতে
লজ্জাবোধ করেননা।' স্ত্রীদের গুহ্যদ্বারে সহবাস করনা'। (আহমাদ ৫/২১৫,
নাসাঈ ৫/৩১৫, ইব্‌ন মাজাহ ১/৬১৯) আরও একটি বর্ণনায় রয়েছেঃ
'যে ব্যক্তি কোন স্ত্রী বা পুরুষের গুহ্যদ্বারে এ কাজ করে, তার দিকে আল্লাহ
তা'আলা করুণার দৃষ্টিতে তাকাবেননা। (তিরমিযী ৪/৩২৯, নাসাঈ ৫/৩২০,
ইবন হিব্বান ৬/২০২) এ ছাড়া ইমাম আহমাদ (রহঃ) বর্ণনা করেছেন যে, আলী
ইব্‌ন তালাক (রাঃ) বলেছেন : রাসূলুল্লাহ সাল্লাল্লাহু আলাইহি ওয়া সাল্লাম
স্ত্রীদের গুহ্যদ্বারে সহবাস করতে নিষেধ করেছেন, আল্লাহ সত্য কথা বলতে
লজ্জাবোধ করেননা। (তিরমিযী ৪/২৭৪) ইমাম তিরমিযী (রহঃ) বলেন যে, এ
হাদীসটি হাসান।
আবূ মুহাম্মাদ আবদুল্লাহ ইব্‌ন আবদুর রাহমান দারিমী (রহঃ) তার
মুসনাদে বর্ণনা করেছেন যে, সাঈদ ইব্‌ন ইয়াসার আবূ হুবাব (রহঃ) বলেছেন
: আমি ইব্‌ন উমারকে (রাঃ) বললাম : স্ত্রীদের পিছনদ্বারে গমন করার
ব্যাপারে আপনার অভিমত কি? তিনি জানতে চাইলেন : তুমি কি বলতে
চাচ্ছ? আমি বললাম : গুহ্যদ্বারে সহবাস করা। তিনি বললেন : কোন মুসলিম
কি এটা করতে পারে? (দারিমী ১/২৭৭) এ হাদীসটির ধারা বর্ণনায় সঠিকতা
রয়েছে এবং ইব্‌ন উমার (রাঃ) হতে মহিলাদের গুহ্যদ্বারে সহবাস করার
বিষয়টি পরিস্কারভাবে নাকচ করা হয়েছে।
--- OCR End ---