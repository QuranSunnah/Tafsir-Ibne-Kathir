--- OCR Start ---
সূরা ২ : বাকারাহ
২৭৬
পারা ১
তোমার রাব্ব নির্দেশ দিয়েছেন যে, তোমরা তিনি ছাড়া অন্য কারও ইবাদাত
করবেনা এবং মাতা-পিতার প্রতি সদ্ব্যবহার করবে। (সূরা ইসরাহ, ১৭ঃ ২৩)
وَاتِ ذَا الْقُرْبَى حَقَّهُ وَالْمِسْكِينَ وَابْنَ السَّبِيلِ
আত্মীয়-স্বজনকে দিবে তার প্রাপ্য এবং অভাবগ্রস্ত ও পর্যটককেও
(মুসাফিরকেও)। (সূরা ইসরাহ, ১৭ : ২৬) সহীহ বুখারী ও সহীহ মুসলিমে আছেঃ
আবদুল্লাহ ইবন মাসউদ (রাঃ) জিজ্ঞেস করেন: হে আল্লাহর রাসূল সাল্লাল্লাহু
'আলাইহি ওয়া সাল্লাম! সর্বোত্তম আমল কোন্টি? তিনি বলেন: যথা সময়ে সালাত
আদায় করা। জিজ্ঞেস করেন: তারপর কোন্টি? তিনি বলেন: মা-বাবার খিদমাত
করা। জিজ্ঞেস করেন: এরপর কোন্টি? রাসূলুল্লাহ সাল্লাল্লাহু 'আলাইহি ওয়া
সাল্লাম বললেন : আল্লাহর পথে জিহাদ করা। (ফাতহুল বারী ৬/৫, মুসলিম ১/৮৯)
আর একটি সহীহ হাদীসে আছে, একটি লোক জিজ্ঞেস করেন: 'হে আল্লাহর
রাসূল সাল্লাল্লাহু 'আলাইহি ওয়া সাল্লাম! আমি কার সাথে সৎ ব্যবহার করব?'
তিনি বলেন: 'তোমার মায়ের সঙ্গে।' লোকটি জিজ্ঞেস করেন: 'তারপর কার
সঙ্গে?' তিনি বলেন: 'তোমার মায়ের সঙ্গে।' আবার জিজ্ঞেস করেন : 'তারপর
কার সঙ্গে?' তিনি বলেন: 'তোমার বাবার সঙ্গে এবং তারপরে অন্যান্য আত্মীয়
স্বজনের সঙ্গে।' সূরা নিসার নিম্ন আয়াতের তাফসীরে এর বিস্তারিত আলোচনা
করা হয়েছে।
وَاعْبُدُوا اللَّهَ وَلَا تُشْرِكُوا بِهِ شَيْئًا وَبِالْوَالِدَيْنِ إِحْسَانًا
এবং তোমরা আল্লাহরই ইবাদাত কর এবং তাঁর সাথে কোন বিষয়ে অংশী
স্থাপন করনা; এবং মাতা-পিতার সাথে সদ্ব্যবহার কর। (সূরা নিসা, ৪ : ৩৬)
হাসান বাসরী (রহঃ) বলেন: এর ভাবার্থ হচ্ছে তোমরা ভাল কাজের আদেশ
কর ও মন্দ. কাজ হতে বিরত রাখ। আর সহনশীলতা, ক্ষমা করার নীতি গ্রহণ
কর। এটাই উত্তম চরিত্র যা গ্রহণ করা উচিত। (ইব্‌ন আবী হাতিম ১/২৫৮)
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন:
কোন ভাল জিনিসকে ঘৃণা করনা, কিছু করতে না পারলেও অন্ততঃ তোমার
ভাইয়ের সাথে হাসি মুখে সাক্ষাৎ কর। (আহমাদ ৫/১৭৩ মুসলিম ৪/২০২৬,
তিরমিযী ৫/৫২৬)। সুতরাং আল্লাহ প্রথমে তাঁর ইবাদাতের নির্দেশ দেন,
অতঃপর পিতা মাতার খিদমাত করা, আত্মীয় স্বজন, ইয়াতীম ও মিসকীনদের
প্রতি সুনজর দেয়া এবং জনসাধারণের সাথে উত্তমভাবে কথা বলা ইত্যাদির
নির্দেশ দেন। এরপর কতকগুলি গুরুত্বপূর্ণ বিষয়েরও আলোচনা করেন। যেমন
--- OCR End ---