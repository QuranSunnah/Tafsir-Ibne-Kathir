--- OCR Start ---
সূরা ২ : বাকারাহ
৪৭৯
পারা ২
নিষিদ্ধ হওয়া সম্বন্ধে আরও বহু হাদীস রয়েছে। রাসূলুল্লাহ সাল্লাল্লাহু আলাইহি
ওয়া সাল্লাম বলেছেন:
'তোমরা সিয়ামকে সিয়ামের সাথে মিলিত করনা।' তখন জনগণ বলে: 'হে
আল্লাহর রাসূল সাল্লাল্লাহু আলাইহি ওয়া সাল্লাম! স্বয়ং আপনি তো মিলিয়ে
থাকেন।' তিনি বললেন : 'আমি তোমাদের মত নই। আমি রাত্রি অতিবাহিত
করি, আমার প্রভু আমাকে আহার করিয়ে ও পানি পান করিয়ে থাকেন।' কিন্তু
কিছু লোক তবুও ঐ কাজ হতে বিরত হয়না। তখন তিনি তাদের সাথে দু'দিন ও
দু'রাতের সিয়াম বরাবর রাখতে থাকেন। অতঃপর চাঁদ দেখা দেয়ায় তিনি বলেন
: 'যদি চাঁদ উদিত না হত তাহলে আমি এভাবেই সিয়ামকে মিলিয়ে যেতাম।'
(আহমাদ ২/২৮১, ফাতহুল বারী ৪/২৩৮, মুসলিম ২/৭৭৪) ইফতার করা
ছাড়াই এবং রাতে কিছু না খেয়েই অন্য সিয়ামের সাথে মিলিয়ে নেয়ার নিষিদ্ধতার
ব্যাপারে সহীহ বুখারী ও মুসলিমে আনাস (রাঃ), ইবন উমার (রাঃ) এবং আয়িশা
(রাঃ) হতেও মারফু' হাদীসসমূহ বর্ণিত হয়েছে। সুতরাং সাব্যস্ত হল যে, এটা
উম্মাতের জন্য নিষিদ্ধ; কিন্তু তিনি স্বয়ং তাদের হতে বিশিষ্ট ছিলেন। তাঁর এর
উপরে ক্ষমতা ছিল এবং এর উপরে আল্লাহ তা'আলার পক্ষ থেকে তাঁকে সাহায্য
করা হত। এটাও মনে রাখা উচিত যে, তিনি (নাবী সঃ) যে বলেছেন, 'আমার
প্রভু আমাকে পানাহার করিয়ে থাকেন' এর ভাবার্থ প্রকৃত খাওয়ানো ও পান
করানো নয়। কেননা এরূপ হলে তো এক সিয়ামের সাথে অন্য সিয়ামকে
মিলানো হচ্ছেনা। কাজেই এটা শুধুমাত্র আধ্যাত্মিক সাহায্য।
আবূ সাঈদ খুদরী (রাঃ) হতে বর্ণিত হাদীসটিতে রয়েছে : 'মিলিত করনা,
যদি একান্তভাবে করতেই চাও তাহলে সাহরী পর্যন্ত কর।' জনগণ বলে: 'আপনি
তো মিলিয়ে থাকেন।' তখন রাসূলুল্লাহ সাল্লাল্লাহু আলাইহি ওয়া সাল্লাম বললেন :
'আমি তোমাদের মত নই। আমাকে তো রাতেই আহারদাতা আহার করিয়ে
থাকেন এবং পান করিয়ে থাকেন।' (ফাতহুল বারী ৪/৩৩৮)
আবুল আলিয়া (রহঃ) বলেন: 'আল্লাহ তা'আলা দিনের সিয়াম ফার্য
করে দিয়েছেন। এখন বাকি রইল রাত; তবে যে চায় খাবে এবং যার ইচ্ছা না
হয় সে খাবেনা।'
ই'তিকাফ
ইব্‌ন আব্বাসের (রাঃ) উক্তি এই যে, যে ব্যক্তি মাসজিদে ই'তিকাফে বসেছে,
তা রামাযান মাসেই হোক অথবা অন্য কোন মাসেই হোক, ই'তিকাফ পূরা না
হওয়া পর্যন্ত তার জন্য দিন ও রাতে স্ত্রী সহবাস হারাম। (তাবারী ৩/৫৪০)
যাহ্হাক (রহঃ) বলেন যে, পূর্বে মানুষ ই'তিকাফ অবস্থায়ও স্ত্রী সহবাস করত।
--- OCR End ---