সূরা ২ : বাকারাহ
৩৭৪
পারা ১
রাসূলের (সাঃ) ইচ্ছা অনুযায়ী আবদুল্লাহ ইব্‌ন যুবাইর (রাঃ)
কা'বা ঘর পুর্ননির্মাণ করেন
ঐতিহাসিক ইবন ইসহাক (রহঃ) বলেন যে, রাসূলুল্লাহ সাল্লাল্লাহু 'আলাইহি
ওয়া সাল্লামের যুগে কা'বা ঘর আঠারো হাত লম্বা ছিল। ইয়ামান দেশীয় 'কবা'
পর্দা তার উপর চড়ান হত। পরে ওটির উপর চাদর আবৃত করা হয়। সর্বপ্রথম
হাজ্জাজ ইব্‌ন ইউসুফ তার উপর রেশমী পর্দা দ্বারা আবৃত করে। (ইব্‌ন হিশাম
১/২১১) কা'বা ঘরের ইমারত একই থাকে। আবদুল্লাহ ইব্‌ন যুবাইরের (রাঃ)
খিলাফতের প্রাথমিক যুগে ষাট বছর পরে এখানে আগুন লেগে যায়। এর ফলে
কা'বা ঘর পুড়ে যায়। এটা ছিল ইয়াযিদ ইব্‌ন মু'আবিয়ার রাজত্বের শেষ কাল
এবং তখন ইব্‌ন যুবাইরকে (রাঃ) মাক্কায় অবরোধ করে রাখা হয়েছিল।
এই সময় মাক্কার খলীফা আবদুল্লাহ ইব্‌ন্ন যুবাইর (রাঃ) স্বীয় খালা আয়িশা
সিদ্দিকার (রাঃ) নিকট যে হাদীসটি শুনেছিলেন তারই পরিপ্রেক্ষিতে রাসূলুল্লাহ
সাল্লাল্লাহু 'আলাইহি ওয়া সাল্লামের মনের কথা অনুযায়ী বাইতুল্লাহকে ভেঙ্গে
ইবরাহীমের (আঃ) ভিত্তির উপর নির্মাণ করেন। 'হাতীম'কে ভিতরে নিয়ে নেন।
পূর্ব ও পশ্চিমে দু'টি দরজা রাখেন। একটি ভিতরে আসার জন্য, অপরটি বেরিয়ে
যাওয়ার জন্য। দরজা দু'টি মাটির সমান করে রাখেন। তাঁর শাসনামল পর্যন্ত
কা'বা এরূপই থাকে। অবশেষে তিনি যালিম হাজ্জাজের হাতে শহীদ হন। তখন
আবদুল মালিক ইব্‌ন মারওয়ানের নির্দেশক্রমে হাজ্জাজ কা'বা ঘরকে ভেঙ্গে
পুনরায় পূর্বের মত করে নির্মাণ করে।
সহীহ মুসলিমে রয়েছে যে, 'আতা (রহঃ) বলেছেন : ইয়াযিদ ইব্‌ন
মু'আবিয়ার যুগে যখন সিরিয়াবাসী কা'বা ঘরের উপর আক্রমণ করে এবং যা
হবার তা হয়ে যায়, সেই সময় আবদুল্লাহ ইব্‌ন যুবাইর (রাঃ) বাইতুল্লাহকে এরূপ
অবস্থাতেই রেখে দেন যেন হাজ্জের মৌসুমে জনগণ একত্রিত হয়ে সব কিছু
স্বচক্ষে দেখে। এরপরে আবদুল্লাহ ইব্‌ন যুবাইর (রাঃ) জনগণের সঙ্গে পরামর্শ
করেন এবং জানতে চান : কা'বা ঘরকে সম্পূর্ণ ভেঙ্গে কি নতুনভাবে নির্মাণ করব,
না কি ভাঙ্গা যা আছে তাকেই মেরামত করব? ইব্‌ন আব্বাস (রাঃ) বলেনঃ 'এ
বিষয়ে আমি কিছু বলতে চাই, আপনি কা'বাঘরকে সেইভাবে পুর্ননির্মাণ করুন,
মাক্কার লোকেরা মুসলিম হতে শুরু করার সময় কা'বাঘর যে অবস্থায় ছিল।
কা'বাঘরের পাথরটিও ঐ অবস্থায় রেখে দিন, রাসূল সাল্লাল্লাহু 'আলাইহি ওয়া
সাল্লামের নাবুওয়াতের সময় ওটা যে অবস্থায় ছিল এবং লোকেরা ইসলামে
দীক্ষিত হচ্ছিল।' আবদুল্লাহ ইব্‌ন যুবাইর (রাঃ) বলেন: আপনাদের কারও ঘর