--- OCR Start ---
সূরা ২ : বাকারাহ
১৭২
সমাসঃ পারা ১
দুনিয়ার উপকার, না আছে কোন দীনের উপকার। এতে শুধু কবির বাকপটুতা ও
কথা-শিল্প প্রকাশ পায়। চরিত্রের উপরেও ওর কোন ভাল প্রভাব পড়েনা, আমলের
উপরেওনা। সম্পূর্ণ কবিতার মধ্যে দু' একটি ভাল ছন্দ হয়ত পাওয়া যাবে, কিন্তু
বাকী সবগুলোই আজে বাজে কথায় ভর্তি থাকে।
পক্ষান্তরে কুরআনুল হাকীমের প্রতি লক্ষ্য করলে দেখা যাবে যে, ওর এক
একটি শব্দ ভাষা-মাধুর্যে, দীন ও দুনিয়ার উপকারে এবং মঙ্গল ও কল্যাণে
ভরপুর। আবার বাক্যের বিন্যাস ও সৌন্দর্য, শব্দের গাঁথুনী, রচনার গঠন শৈলী
অর্থের সুস্পষ্টতা এবং বিষয়ের পবিত্রতা যেন সোনায় সোহাগা। এর খবরের
আস্বাদন, এর বর্ণনাকৃত ঘটনাবলীর সরলতা মৃত সঞ্জীবনী, এর সংক্ষেপণ উচ্চ
আদর্শ, এর বিশ্লেষণ মুজিযার প্রাণ। এর কোন কিছুর পুনরাবৃত্তি দ্বিগুণ স্বাদ দিয়ে
থাকে। মনে হয় যেন খাঁটি মুক্তার বৃষ্টি বর্ষণ হচ্ছে। বার বার পড়লেও মনে
বিরক্তি আসবেনা। স্বাদ গ্রহণ করতে থাকলে সব সময় নতুন স্বাদ পাওয়া যাবে।
বিষয়বস্তু অনুধাবন করতে থাকলে শেষ হবেনা। এটা একমাত্র কুরআনুল
হাকীমের বৈশিষ্ট্য। এর ভয় প্রদর্শন, ধমক এবং শাস্তির বর্ণনা মযবুত পাহাড়কেও
নাড়িয়ে দেয়, মানুষের অন্তর তো কি ছার! এর অঙ্গীকার, সুসংবাদ, দান ও
অনুগ্রহের বর্ণনা অন্তরের শুষ্ক কুঁড়ির মুখ খুলে দেয়। এটা ইচ্ছা ও আকাংখার
প্রশমিত আবেগের মধ্যে উত্তেজনা সৃষ্টিকারী এবং জান্নাত ও আরামের সুন্দর
সুন্দর দৃশ্য চোখের সামনে উপস্থাপনকারী। এতে মন আনন্দিত হয় এবং চক্ষু
খুলে যায়। এতে আগ্রহ উৎপাদক ঘোষণা হচ্ছেঃ
$$
فَلَا تَعْلَمُ نَفْسٌ مَّا اخْفِيَ لَهُمْ مِنْ قُرَّةِ أَعْيُنٍ جَزَاء بِمَا كَانُوا يَعْمَلُونَ
$$
কেহই জানেনা, তাদের জন্য নয়ন প্রীতিকর কি কি প্রতিদান লুকায়িত রয়েছে
তাদের কৃতকর্মের পুরস্কার স্বরূপ। (সূরা সাজদাহ, ৩২ : ১৭) আরও বলা হচ্ছেঃ
$$
وَ فِيْهَا مَا تَشْتَهِيْهِ الْأَنْفُسُ وَ تَلَذُّ الْأَعْيُنُ وَأَنْتُمْ فِيْهَا خُلِدُوْنَ
$$
সেখানে রয়েছে সবকিছু, অন্তর যা চায় এবং নয়ন যাতে তৃপ্ত হয়। সেখানে
তোমরা স্থায়ী হবে। (সূরা যুখরুফ, ৪৩ঃ ৭১)
$$
أَفَأَمِنْتُمْ أَنْ يَخْسِفَ بِكُمْ جَانِبَ الْبَرِّ
$$
তোমরা কি নিশ্চিত আছ যে, তিনি তোমাদেরকে স্থলে কোথাও ভূ-গর্ভস্থ
করবেননা। (সূরা ইসরাহ, ১৭ঃ ৬৮)
--- OCR End ---