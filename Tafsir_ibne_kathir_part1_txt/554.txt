সূরা ২ : বাকারাহ
৫৫৪
পারা ২
যেন সালাতের নিকটেও না আসে। উমারকে (রাঃ) ডেকে এই আয়াতটিও পাঠ
করে শোনানো হয়। উমার (রাঃ) পুনরায় এই প্রার্থনাই করেন : 'হে আল্লাহ!
আপনি আমাদের জন্য এটা আরও স্পষ্ট করে বর্ণনা করুন!' এবার সূরা মায়িদা'র
আয়াতটি অবতীর্ণ হয়। যখন উমারকে (রাঃ) এই আয়াতটিও পাঠ করে শুনানো
হয় এবং তার কানে আয়াতটি فَهَلْ أَنتُم مُنتَهُونَ 'তোমরা কি বিরত হবেনা?
)সূরা মায়িদাহ, ৫ : ৯১) এই শেষ কথাটি পৌঁছে তখন তিনি বলেন : إِنْتَهَيْنَا
اِنْتَهَيْنَ অর্থাৎ 'আমরা বিরত থাকলাম, আমরা দূরে থাকলাম।' (আহমাদ
১/৫৩১, আবূ দাউদ ৪/৭৯, তিরমিযী ৮/৪১৫, নাসাঈ ৮/২৮৭)
ইমাম আলী ইব্‌ন মাদীনী (রহঃ) বলেন যে, এর ইসনাদ উত্তম ও সঠিক।
ইমাম তিরমিযী (রহঃ) এটাকে সঠিক বলেছেন। মুসনাদ ইব্ন আবী হাতীম গ্রন্থে
উমারের (রাঃ( اِنْتَهَيْنَا إِنْتَهَيْنَا উক্তির পরে এই কথাগুলিও রয়েছে ঃ মদ
সম্পদকে ধ্বংস করে এবং জ্ঞান লোপ করে।' এ বর্ণনাটি এবং এর সঙ্গে মুসনাদ
আহমাদে আবূ হুরাইরাহ (রাঃ) হতে বর্ণিত অন্যান্য বর্ণনাগুলি সূরা মায়িদায় মদ
হারাম সম্বন্ধীয় আয়াতটির তাফসীরে ইনশাআল্লাহ বিস্তারিত বর্ণিত হবে। (সূরা
মায়িদাহ, ৫ঃ ৯০)
উমার (রাঃ) বলেন: মদ ঐ জিনিসের প্রত্যেকটিকে বলা হয় যা জ্ঞান
লোপ করে। র্ক বলা হয় জুয়া খেলাকে। মদ এবং জুয়া ইসলামী কার্যক্রমকে
বিঘ্নিত করে। উহা থেকে যে উপকার হয় তা পার্থিব বা ইহলৌকিক। যেমন ইহা
শারীরিক শক্তি (সাময়িক) বৃদ্ধি করে, হজমে সাহায্য করে, মেধাশক্তি বৃদ্ধি হয়,
এক ধরনের শিহরণ অনুভূত হয় এবং কখনো কখনো আর্থিক লাভবান হওয়া
যায়। হাসান ইবন সাবিত (রাঃ) জাহিলিয়াত যামানার কবিতায় লিখেছিলেন : মদ
পান করে আমরা বাদশাহ ও বীর পুরুষ হয়ে যাই।
অনুরূপভাবে ইহার ব্যবসায়ও লাভের সম্ভাবনা রয়েছে। এরকমই জুয়া খেলায়
বিজয় লাভের সম্ভাবনা আছে। কিন্তু এগুলোর উপকারের তুলনায় ক্ষতি ও
অপকারই বেশী। কেননা এর দ্বারা জ্ঞান লোপ পাওয়ার সাথে সাথে ধর্মও ধ্বংস
হয়ে থাকে। এই আয়াতে মদ হারাম হওয়ার পূর্বাভাষ থাকলেও স্পষ্টভাবে হারাম