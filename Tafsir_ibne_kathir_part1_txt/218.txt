--- OCR Start ---
সূরা ২ : বাকারাহ
২১৮
পারা ১
নিজেরা খারাপ কাজ করে তারা যেন অপরকে ভাল কাজের কথা না বলে। কিন্তু
এটা সঠিক কথা নয়।
আমলহীন উপদেশদাতার শাস্তি
মুসনাদ আহমাদে আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন: 'মিরাজের রাতে আমি দেখেছি যে, কতকগুলো লোকের ওষ্ঠ আগুনের
কাঁচি দ্বারা কাটা হচ্ছে। আমি জিজ্ঞেস করলাম যে, এরা কারা? তখন আমাকে
বলা হল যে, এরা আপনার উম্মাতের বক্তা, উপদেশ দাতা ও আলেম। এরা
মানুষকে ভাল কথা শিক্ষা দিত কিন্তু নিজে আমল করতনা, জ্ঞান থাকা সত্ত্বেও
বুঝতনা।' অন্য হাদীসে আছে যে, তাদের জিহ্বা ও ওষ্ঠ উভয়ই কাটা হচ্ছিল।
হাদীসটি বিশুদ্ধ। ইব্‌ন্ন হিব্বান (রহঃ), আদী ইব্‌ন আবী হাতিম (রহঃ), ইব্‌ন
মিরদুওয়াই (রহঃ) প্রমুখ মনীষীদের লিখিত কিতাবের মধ্যে এটা বিদ্যমান আছে।
আবূ অ'য়েল (রহঃ) বলেন যে, একদা উসামাকে (রাঃ) বলা হয় : 'আপনি
উসমানকে (রাঃ) কেন কিছু বলেননা?' তিনি উত্তরে বলেন : 'আপনাদেরকে
শুনিয়ে বললেই কি শুধু বলা হবে? আমি তো গোপনে তাঁকে সব সময়েই বলে
আসছি। কিন্তু আমি কোন কথা ছড়াতে চাইনা। আল্লাহর শপথ! আমি কোন
লোককে সর্বোত্তম বলবনা, যদিও সে আমার খুব নিকটেরও হয়। কেননা আমি
রাসূলুল্লাহ সাল্লাল্লাহু 'আলাইহি ওয়া সাল্লামকে বলতে শুনেছিঃ
কিয়ামাতের দিন একটি লোককে আনা হবে এবং তাকে জাহান্নামে নিক্ষেপ করা
হবে। তার নাড়ীভুঁড়ি বেরিয়ে আসবে এবং সে তার চারদিকে ঘুরতে থাকবে।
অন্যান্য জাহান্নামবাসীরা তাকে জিজ্ঞেস করবে : 'জনাব আপনি তো আমাদেরকে
ভাল কাজের আদেশ করতেন এবং মন্দ কাজ হতে নিষেধ করতেন, আপনার এ
অবস্থা কেন?' সে বলবে : 'আফসোস! আমি তোমাদেরকে বলতাম, কিন্তু নিজে
আমল করতামনা। আমি তোমাদেরকে বিরত রাখতাম কিন্তু নিজে বিরত
থাকতামনা। (ফাতহুল বারী ৬/৩৮১, মুসলিম ৪/২২৯১, আহমাদ ৫/২০৫)
একটি ঘটনার বর্ণনা
ইব্‌ন আব্বাস (রাঃ) বলেন, 'এক স্থানে তো আল্লাহ সুবহানাহু ওয়া তা'আলা
বলেন : তোমরা জনগণকে ভাল কাজের আদেশ করছ, আর নিজেদের সম্বন্ধে
বেখবর রয়েছ। ইবরাহীম নাখঈ (রহঃ) বলেন : তিনটি সূরার আয়াতের কারণে
আমি লোকদেরকে উপদেশ দেয়ার ব্যাপারে দ্বিধান্বিত হয়ে পড়ি। তা হল
আলোচ্য এ আয়াতটি এবং নিম্নের দু'টি সূরার আয়াতসমূহ।
--- OCR End ---