সূরা ১ : ফাতিহা
১০০
অতীতে পারা
বিপদাপদে আল্লাহর কাছে সাজদাবনত হতে হবে
আল্লাহ তা'আলা কুরআন মাজীদে এ শিক্ষা দিয়েছেন : 'হে নাবী!
বিরুদ্ধবাদীদের অবিশ্বাসের ফলে যখন তোমার মন সংকীর্ণ হয়ে পড়ে তখন তুমি
আমার ইবাদাতে লিপ্ত হয়ে যাও।' তাই নির্দেশ হচ্ছেঃ
وَلَقَدْ نَعْلَمُ أَنَّكَ يَضِيقُ صَدْرُكَ بِمَا يَقُولُونَ فَسَبِّحُ بِحَمْدِ رَبِّكَ وَكُنْ
مِنَ السُّجِدِينَ. وَاعْبُدْ رَبَّكَ حَتَّى يَأْتِيَكَ الْيَقِينُ
আমি তো জানি যে, তারা যা বলে তাতে তোমার অন্তর সংকুচিত হয়।
সুতরাং তুমি তোমার রবের প্রশংসা দ্বারা তাঁর পবিত্রতা ও মহিমা ঘোষণা কর
এবং সাজদাহকারীদের অন্তর্ভুক্ত হও। আর তোমার মৃত্যু উপস্থিত না হওয়া পর্যন্ত
তুমি তোমার রবের ইবাদাত কর। (সূরা হিজর, ১৫ ঃ ৯৭-৯৯)
৫। আমাদেরকে সরল পথ
প্রদর্শন করুন।
۵. اهْدِنَا الصِّرَاطَ الْمُسْتَقِيمَ
প্রশংসামূলক বাক্য আগে উল্লেখ করার কারণ
যেহেতু বান্দা প্রথমে আল্লাহর প্রশংসা করেছে এবং তাঁর গুণাবলী বর্ণনা
করেছে, সেহেতু এখন তার কর্তব্য হবে স্বীয় প্রয়োজন পূরণের জন্য আল্লাহর
নিকট প্রার্থনা করা। যেমন পূর্বেই হাদীস বর্ণিত হয়েছে যে, আল্লাহ সুবহানাহু ওয়া
তা'আলা বলেন : 'অর্ধেক আমার জন্য এবং অর্ধেক আমার বান্দার জন্য, আর
আমার বান্দা যা চাবে তা সে পাবে।'
একটু চিন্তা করলেই দেখা যাবে যে, اِهْدِنَا الصِّرَاطَ الْمُسْتَقِيمَ এর মধ্যে কি
পরিমাণ সূক্ষ্মতা ও প্রকৃষ্টতা রয়েছে! প্রথমে বিশ্বপ্রভুর যথোপযুক্ত প্রশংসা ও
গুণগান, অতঃপর নিজের ও মুসলিম ভাইদের প্রয়োজন পূরণের জন্য আকুল
প্রার্থনা। প্রার্থিত বস্তু লাভের এটাই উৎকৃষ্ট পন্থা। এ উত্তম পন্থা নিজে পছন্দ
করেই মহান আল্লাহ এ পন্থা স্বীয় বান্দাদের বাতলে দিলেন। কখনও কখনও
প্রার্থনার সময় প্রার্থী স্বীয় অবস্থা ও প্রয়োজন প্রকাশ করে থাকে। যেমন মূসা
(আঃ) বলেছিলেনঃ
رَبِّ إِنِّي لِمَا أَنْزَلْتَ إِلَيَّ مِنْ خَيْرٍ فَقِيرٌ