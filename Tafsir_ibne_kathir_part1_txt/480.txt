সূরা ২ : বাকারাহ
৪৮০
পারা ২
ফলে এই আয়াতটি অবতীর্ণ হয় এবং মাসজিদে ই'তিকাফের জন্য অবস্থানের
সময় এটা হারাম করে দেয়া হয়। মুজাহিদ (রহঃ) এবং কাতাদাহ (রহঃ) এ
কথাই বলেন। সুতরাং আলেমগণের সর্বসম্মত ফাতওয়া এই যে, যদি
ই'তিকাফকারী খুবই প্রয়োজন বশতঃ বাড়ী যায়, যেমন প্রস্রাব-পায়খানার জন্য বা
খাদ্য খাবার জন্য, তাহলে ঐ কাজ শেষ করার পরেই তাকে মাসজিদে চলে
আসতে হবে। সেখানে অবস্থান জায়িয নয়। স্ত্রীকে চুম্বন-আলিঙ্গন ইত্যাদিও বৈধ
নয়। ই'তিকাফ ছেড়ে দিয়ে অন্য কোন কাজে লিপ্ত হওয়াও জায়িয নয়। তবে
হাঁটতে হাঁটতে যদি কিছু জিজ্ঞেস করে নেয় সেটা অন্য কথা। ই'তিকাফের আরও
অনেক আহকাম রয়েছে। কতকগুলি আহকামের মধ্যে মতভেদও রয়েছে। এগুলি
আমি আমার (লেখক ইন্ন কাসীরের) পৃথক পুস্তক কিতাবুস সিয়াম এর শেষে
বর্ণনা করেছি। এ জন্য অধিকাংশ গ্রন্থকারও নিজ নিজ পুস্তকে সিয়ামের পর পরই
ই'তিকাফের নির্দেশাবলীর বর্ণনা দিয়েছেন। এতে এ কথার দিকেও ইঙ্গিত রয়েছে
যে, ই'তিকাফ সিয়াম অবস্থায় করা কিংবা রামাযানের শেষ ভাগে করা উচিত।
রাসূলুল্লাহ সাল্লাল্লাহু আলাইহি ওয়া সাল্লাম রামাযান মাসের শেষ দশ দিন
ই'তিকাফ করতেন, যে পর্যন্ত না তিনি এই নশ্বর জগৎ হতে বিদায় গ্রহণ করেন।
আয়িশা (রাঃ) হতে বর্ণনা পাওয়া যায় যে, রাসূলুল্লাহ সাল্লাল্লাহু আলাইহি ওয়া
সাল্লামের পরলোক গমনের পর তাঁর সহধর্মিণীগণ উম্মাহাতুল মু'মিনীন (রাঃ)
ই'তিকাফ করতেন।' (ফাতহুল বারী ৪/৩১৮, মুসলিম ২/৮৩১)
সহীহ বুখারী ও মুসলিমে রয়েছে যে, সুফিয়া বিন্তে হুয়াই (রাঃ) রাসূলুল্লাহ
সাল্লাল্লাহু আলাইহি ওয়া সাল্লামের ই'তিকাফের অবস্থায় তাঁর খিদমাতে উপস্থিত
হতেন এবং কোন প্রয়োজনীয় কথা জিজ্ঞেস করার থাকলে তা জিজ্ঞেস করে চলে
যেতেন। একদা রাতে যখন তিনি চলে যাচ্ছিলেন তখন রাসূলুল্লাহ সাল্লাল্লাহু
আলাইহি ওয়া সাল্লাম তাঁকে বাড়ীতে পৌঁছে দেয়ার জন্য তাঁর সাথে সাথে যান।
কেননা তাঁর বাড়ী মাসজিদে নাববী হতে দূরে অবস্থিত ছিল। পথে দু'জন
আনসারী সাহাবীর (রাঃ) সাথে সাক্ষাৎ হয়। রাসূলুল্লাহ সাল্লাল্লাহু আলাইহি ওয়া
সাল্লামের সাথে তাঁর স্ত্রীকে দেখে তাঁরা লজ্জিত হন এবং দ্রুত পদক্ষেপে চলতে
থাকেন। তখন রাসূলুল্লাহ সাল্লাল্লাহু আলাইহি ওয়া সাল্লাম বললেনঃ
'তোমরা থাম এবং জেনে রেখ যে, ইনি আমার স্ত্রী সুফিয়া বিন্ত হুয়াই
(রাঃ)।' তখন তারা বলেন : 'সুবহানাল্লাহ (অর্থাৎ আমরা কি অন্য কোন ধারণা
করতে পারি)!' রাসূলুল্লাহ সাল্লাল্লাহু আলাইহি ওয়া সাল্লাম তখন বললেনঃ
'শাইতান মানুষের শিরায় শিরায় রক্তের ন্যায় চলাচল করে থাকে। আমার
ধারণা হল যে, সে তোমাদের অন্তরে কোন কু-ধারণা সৃষ্টি করে দেয় কি না!'