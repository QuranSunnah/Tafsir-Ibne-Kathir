সূরা ২ : বাকারাহ
৫৮৩
পারা ২
অপরিবর্তনযোগ্য (তিন তালাক)। অতঃপর আমি আবদুর রাহমান ইন্ন
যুবাইরকে (রাঃ) বিয়ে করি। কিন্তু তার গোপনাঙ্গ যেন একটি ছোট রশি (তার
স্ত্রীর আকাঙ্খা পূরণ করার ক্ষমতা নেই)। অতঃপর মহিলাটি তার কাপড়ের ভিতর
থেকে একটি ছোট রশি বের করে দেখায় (এটা বুঝানোর জন্য সে কত অক্ষম)।
খালিদ ইব্‌ন সাঈদ ইবনুল আস (রাঃ) পাশের দরজার কাছে ছিলেন, যাকে
ভিতরে প্রবেশের অনুমতি দেয়া হয়নি, তিনি বলেনঃ হে আবূ বাকর! আপনি
কেন ঐ মহিলাকে নিবৃত্ত করছেননা যে রাসূলুল্লাহ সাল্লাল্লাহু আলাইহি ওয়া
সাল্লামের সাথে এ ধরনের খোলামেলা কথা বলছে? রাসূল সাল্লাল্লাহু আলাইহি
ওয়া সাল্লাম একটু মুচকি হাসলেন এবং মহিলাকে বললেন : তুমি কি
রিফা'আহকে আবার বিয়ে করতে চাও? কিন্তু তাতো সম্ভব নয়, যতক্ষণ না তুমি
তোমার বর্তমান স্বামীর স্বাদ গ্রহণ করছ এবং সে তোমার স্বাদ গ্রহণ করছে।
(আহমাদ ৬/৩৪, ফাতহুল বারী ১০/৫১৮, মুসলিম ২/১০৫৭, নাসাঈ ৬/১৪৬)
হিলা বিয়েতে অংশগ্রহণকারীদের উপর আল্লাহর অভিশাপ
দ্বিতীয় স্বামী গ্রহণ করার ভাবার্থ হচ্ছে ঐ স্ত্রীর প্রতি দ্বিতীয় স্বামীর আগ্রহ
থাকতে হবে এবং চিরস্থায়ীভাবে তাকে স্ত্রী রূপে রাখার উদ্দেশ্য হতে হবে। যদি
উদ্দেশ্য থাকে এই যে, দ্বিতীয় বিয়ে করা হবে শুধুমাত্র প্রথম স্বামীর কাছে ফিরে
যাবার জন্য, তাহলে এ ধরনের বিয়ে অবৈধ এবং হাদীসে এ ধরনের বিয়েতে
অংশগ্রহণকারীদের প্রতি অভিশাপ বর্ষিত হওয়ার কথা বলা হয়েছে। এ ছাড়া এ
ধরনের কথা উল্লেখ করে যদি কোন চুক্তিতে স্বাক্ষর করা হয় তাহলে সেই চুক্তিও
বাতিল বলে অধিকাংশ আলেম মতামত ব্যক্ত করেছেন।
হাদীসে বর্ণিত রয়েছে, যে স্ত্রী লোক উলকী করে এবং যে স্ত্রী লোক উলকী
করিয়ে নেয়, যে স্ত্রী লোক চুল মিলিয়ে দেয় এবং যে মিলিয়ে নেয়, যে 'হালালা'
করে এবং যার জন্য 'হালালা' করা হয়, যে সুদ প্রদান করে এবং যে সুদ গ্রহণ
করে এদের উপর রাসূলুল্লাহ সাল্লাল্লাহু আলাইহি ওয়া সাল্লাম অভিশাপ দিয়েছেন।
(আহমাদ ১/৪৪৮, তিরমিযী ৪/২৬৮, নাসাঈ ৬/১৪৯) ইমাম তিরমিযী (রহঃ)
বলেন যে, সাহাবীগণের (রাঃ) আমল এর উপরেই রয়েছে। উমার (রাঃ), উসমান
(রাঃ) এবং ইবন উমারের (রাঃ) এটাই মাযহাব। তাবেঈ ধর্ম শাস্ত্রবিদগণও এটাই
বলেন। আলী (রাঃ), ইবন মাসউদ (রাঃ) এবং ইব্‌ন আব্বাসেরও (রাঃ) এটাই
উক্তি। অন্য বর্ণনায় রয়েছে যে, সুদের সাক্ষ্যদানকারী এবং লেখকের প্রতিও
অভিসম্পাত। যারা যাকাত প্রদান করেনা এবং যারা যাকাত আদায় করার
ব্যাপারে বাড়াবাড়ি করে তাদের উপরও অভিসম্পাত।