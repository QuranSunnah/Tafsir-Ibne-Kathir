সূরা ২৪ $ঃ নূর ১২৩ পারা ১৮
উত্তরে তিনি বলেন ঃ তুমি শান্ত হও! এটাতো খুবই সাধারণ ব্যাপার। এতে
তোমার মন খারাপ করার কোনই কারণ নেই । যে স্বামীর কাছে তার কয়েকজন
স্ত্রীর মধ্যে কোন একজন স্ত্রী খুবই প্রিয় হয় সেখানে এরূপ ঘটনা ঘটে যাওয়া
মোটেই অস্বাভাবিক নয়। আমি বললাম ঃ সুবহানাল্লাহ! তাহলে সত্যিই লোকেরা
আমার সম্পর্কে এরূপ গুজব রটিয়ে বেড়াচ্ছে? তখন আমি শোকে ও দুঃখে এত
মুষড়ে পড়ি যে, তা ভাষায় প্রকাশ করা যায়না । তখন থেকে যে আমার কান্না শুরু
হয়, সারা রাত এভাবেই কেটে যায়। এক মুহুর্তের জন্যও আমার অশ্রচ বন্ধ
হয়নি। দিনেও এ একই অবস্থা । রাসূলুল্লাহ সাল্লাল্লাহু 'আলাইহি ওয়া সাল্লামের
কাছে অহী আসতে বিলম্ব হয় । তাই তিনি আলী (রাঃ) ও উসামাহ ইব্ন যায়িদকে
(রাঃ) ডেকে পাঠান। তিনি আমাকে পৃথক করে দিবেন কিনা এ বিষয়ে এ
দু'জনের সাথে পরামর্শ করেন। উসামাহতো (রাঃ) স্পষ্টভাবে বলে দেন ঃ হে
আল্লাহর রাসূল সাল্লাল্লাহু আলাইহি ওয়া সাল্লাম! আপনার এ স্ত্রীর কোন মন্দগুণ
আমার জানা নেই । আমাদের হৃদয় তার মহব্বত, মর্যাদা ও ভদ্রতার সাক্ষ্য
দেয়ার জন্য সদা বিদ্যমান। তবে আলী (রাঃ) বলেন ঃ হে আল্লাহর রাসূল
সাল্লাল্লাহু আলাইহি ওয়া সাল্লাম! আল্লাহ তা'আলার পক্ষ থেকে আপনার উপর
কোন সংকীর্ণতা নেই। তিনি ছাড়া আরও বহু মহিলা রয়েছে। আপনার বাড়ীর
চাকরানীকে জিজ্ঞেস করলে তার সম্পর্কে আপনি সঠিক তথ্য জানতে পারবেন।
রাসূলুল্লাহ সাল্লাল্লাহু 'আলাইহি ওয়া সাল্লাম তৎক্ষণাৎ বাড়ীর চাকরানী
বারিরাহকে (রাঃ) ডেকে পাঠান । তাকে তিনি জিজ্ঞেস করেন ঃ হে বারিরাহ!
তোমার সামনে আয়িশার (রাঃ) এমন কোন কাজ কি প্রকাশ পেয়েছে যা
তোমাকে সন্দেহের মধ্যে ফেলেছে? উত্তরে বারিরাহ (রাঃ) বলেন ঃ আল্লাহর
শপথ! তাকে বদনাম দেয়ার মত কোন কাজ আমি কখনও হতে দেখিনি। তবে
হ্যা, এটুকু শুধু দেখেছি যে, তার বয়স অল্প হওয়ার কারণে মাঝে মাঝে ঠাসা
আটা অরক্ষিত অবস্থায় রেখে দিয়ে ঘুমিয়ে পড়েন এবং এই সুযোগে বকরী এসে
এ আটা খেয়ে নেয়। এ ঘটনার কোন প্রমাণ পাওয়া গেলনা বলে এঁ দিনই
রাসূলুল্লাহ সাল্লাল্লাহু আলাইহি ওয়া সাল্লাম মিম্বরে উঠে জনগণকে সম্বোধন করে
আবদুল্লাহ ইব্‌ন উবাই ইব্ন সালুল সম্পর্কে বলেন ঃ কে এমন আছে যে আমাকে
এ ব্যক্তির অনিষ্টতা ও কষ্ট থেকে বাচাতে পারে, যে আমাকে কষ্ট দিতে দিতে এ
কষ্ট আমার পরিবার পর্যন্ত পৌঁছিয়ে দিতে শুরু করেছে? আল্লাহর শপথ! আমার
জানা মতে আমার এ স্ত্রীর মধ্যে ভাল গুণ ছাড়া মন্দ গুণ কিছুই নেই। তার সাথে
যে ব্যক্তিকে তারা এ কাজে জড়িয়ে ফেলেছে তার মধ্যেও সততা ছাড়া আমি
কিছুই দেখিনি । সে আমার সাথেই আমার বাড়ীতে প্রবেশ করত।
