সূরা ২৪ ঃ নূর ১২০ পারা ১৮
২৪9 ১৬০ ১১১৬ ১৮৫ ৩2১85) 8) যারা এই অপবাদ রচনা করেছে
তারাতো তোমাদেরই একটি দল। এই অপবাদ রচনাকারীদের একটি দল ছিল,
যাদের অগ্রনায়ক ছিল আবদুল্লাহ্‌ ইবন উবাই ইব্‌ন সালুল। সে ছিল
মুনাফিকদের নেতা । এঁ বেঈমানই কথাটিকে বানিয়ে, সাজিয়ে-গুছিয়ে কানে
কানে পৌঁছে দিয়েছিল । এমন কি শেষ পর্যন্ত কিছু মুসলিমও মুখ খুলতে শুরু
করেছিল। এই কুৎসা রটনা প্রায় এক মাস পর্যন্ত চলতে থাকে। অবশেষে
কুরআনুল হাকীমের এই আয়াতগুলি অবতীর্ণ হয় । এই ঘটনার পূর্ণ বর্ণনা সহীহ
হাদীসসমূহে বিদ্যমান রয়েছে।
যুহরী (রহঃ) বলেন ঃ সাঈদ ইবনুল মুসাইয়িব (রহঃ) উরওয়াহ ইবনুয যুবাইর
(রহঃ), আলকামাহ ইব্ন ওয়াক্কাস (রহঃ) এবং উবাইদুল্লাহ ইব্‌ন আবদুল্লাহ ইব্‌ন
উতবাহ ইব্ন মাসউদ (রহঃ) আমার কাছে রাসূল সাল্লাল্লাহু 'আলাইহি ওয়া
সাল্লামের স্ত্রী আয়িশার (রাঃ) ব্যাপারে যে বদনাম করা হয়েছিল এবং তার
পবিত্রতার কথা জানিয়ে আল্লাহ্‌ তা'আলা যে আয়াত নাযিল করেছেন সেই
ব্যাপারে বর্ণনা করেন। তারা প্রত্যেকেই এ ঘটনা সম্পর্কে বর্ণনা করেছেন৷ কেহ
কারও চেয়ে হয়ত বেশি জানতেন কিংবা অন্যের চেয়ে বেশি মনে রাখতে
পেরেছেন। আমি তাদের প্রত্যেকের কাছ থেকেই এ ঘটনা জানতে পেরেছি যারা
আয়িশার (রাঃ) নিজ মুখ থেকে শুনেছেন এবং সেই বর্ণনা একজন থেকে অন্য
জনের কাছে একই রকম শুনেছি। তারা বলেন যে, রাসূল সাল্লাল্লাহু 'আলাইহি
ওয়া সাল্লামের স্ত্রী আয়িশা (রাঃ) বলেন ঃ রাসূল সাল্লাল্লাহু 'আলাইহি ওয়া সাল্লাম
কোন যুদ্ধে অথবা সফরে যাওয়ার সময় তিনি তার স্ত্রীদের নামে লটারী করতেন।
লটারীতে যার নাম উঠত তাকে তিনি সাথে নিয়ে যেতেন। ঘটনাক্রমে এক যুদ্ধে
গমনের সময় লটারীতে আমার নাম উঠে। আমি তাঁর সাথে গমন করি। এটা
পর্দার আয়াত অবতীর্ণ হওয়ার পরের ঘটনা। যখন যাত্রীদল কোন জায়গায়
অবতরণ করত তখন আমার হাওদাহ নামিয়ে নেয়া হত। আমি হাওদাহর মধ্যেই
বসে থাকতাম। আবার যখন কাফেলা চলতে শুরু করত তখন আমার হাওদাহটি
উদ্ট্রের উপর উঠিয়ে দেয়া হত। এভাবে আমরা গন্তব্যস্থানে পৌঁছে যাই ।
যুদ্ধ শেষে আমরা মাদীনার পথে ফিরতে শুরু করি। আমরা মাদীনার
নিকটবর্তী হলে কিছুক্ষণের জন্য যাত্রা বিরতি করা হয় এবং এরপর আবার যাত্রার
ঘোষণা দেয়া হয়। আমি প্রাকৃতিক প্রয়োজন সমাধা করার উদ্দেশে বের হয়ে পড়ি
এবং সেনাবাহিনীর তাবু থেকে কিছু দূরে গিয়ে প্রাকৃতিক প্রয়োজন সমাধা করে
আমি ফিরে আসি। সেনাবাহিনীর তাঁবুর নিকটবর্তাঁ হয়ে আমি গলায় হাত দিয়ে
