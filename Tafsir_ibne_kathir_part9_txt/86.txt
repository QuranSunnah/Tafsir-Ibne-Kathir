সূরা ৮১ : তাকভীর,
৮৬
সমুদ্রে অগ্নিবান
পারা ৩০
ইন জারীর (রহঃ) সাঈদ ইব্‌ন মুসাইয়িব (রহঃ) হতে বর্ণনা করেন,
আলী (রাঃ) এক ইয়াহুদীকে জিজ্ঞেস করেন : জাহান্নাম কোথায়? ইয়াহুদী
উত্তরে বলে : “সমুদ্রে।” আলী (রাঃ) তখন বলেন : “আমার মনে হয় এ
কথা সত্য।” কুরআনুল কারীমে বলা হয়েছেঃ
$$وَالْبَحْرِ الْمَسْجُورِ$$
‘শপথ উদ্বেলিত সমুদ্রের। (সূরা তূর, ৫২ঃ ৬) আরও রয়েছেঃ
$$وَ إِذَا الْبِحَارُ سُجِّرَتُ$$
‘সমুদ্র যখন আগুনে রূপান্তরিত হবে। (তাবারী ২৪/২৪২) ইব্‌ন আব্বাস
(রাঃ) প্রমুখ গুরুজন বলেন যে, আল্লাহ তা'আলা উত্তপ্ত বাতাস প্রেরণ
করবেন। ঐ বাতাস সমুদ্রের পানি তোলপাড় করে ফেলবে। তারপর তা
এক শিখাময় আগুনে পরিণত হবে।
$$سُجْرَتْ$$ এর অর্থ 'শুকিয়ে দেয়া হবে' এটাও করা হয়েছে। অর্থাৎ এক
বিন্দুও পানি থাকবেনা। আবার 'প্রবাহিত করে দেয়া হবে এবং এদিক-
ওদিক প্রবাহিত হয়ে যাবে' এ অর্থও কেহ কেহ করেছেন।
রূহসমূহের একত্রে মিলিত হওয়া
এরপর আল্লাহ তা'আলা বলেন : $$وَ إِذَا النُّفُوْسُ زُوِّجَتْ$$ প্রত্যেক
প্রকারের লোককে (তাদের সহচরসহ) মিলিত করা হবে। যেমন তিনি
অন্য জায়গায় বলেন:
$$أحْشُرُوا الَّذِينَ ظَلَمُوا وَ أَزْوَاجَهُمْ$$
‘(মালাইকা/ফেরেশতাদেরকে বলা হবে) একত্রিত কর যালিম ও
তাদেরকে যাদের তারা ইবাদাত করত। (সূরা সাফফাত, ৩৭ ঃ ২২)
ইমাম ইব্‌ন আবী হাতিম (রহঃ) নুমান ইব্‌ন বাশির (রাঃ) থেকে বর্ণনা
করেন যে, রাসূল সাল্লাল্লাহু 'আলাইহি ওয়া সাল্লাম বলেছেন : প্রত্যেক
ব্যক্তির হাশর হবে তাদের সাথে যারা তার মতই 'আমল করে। আল্লাহ
তা'আলার নিম্নের উক্তি দ্বারা এটাই বুঝানো হয়েছে ঃ