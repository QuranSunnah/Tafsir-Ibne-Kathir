সূরা ১০৫ : ফীল,
২৮১
পারা ৩০
সৈন্যদের উপর যে গযব নাযিল করেছেন সেই দৃশ্য অবলোকন করছিলেন।
ঐ সময় নুফায়েল নিম্নলিখিত কবিতাংশ পাঠ করছিলেন :
'এখন তাদের আশ্রয়স্থল কোথায়? স্বয়ং আল্লাহই তো ব্যবস্থা গ্রহণ
করেছেন! শোন! দুর্বৃত্ত আশরাম পরাজিত হয়েছে, জয়ী হওয়া তার পক্ষে
সম্ভব নয়।'
ইবন ইসহাক বলেন যে, এ ঘটনার প্রেক্ষিতে নুফায়েল তার কবিতায়
আরও বলেন : 'হাতী ওয়ালাদের দুরাবস্থার সময়ে তুমি যদি উপস্থিত
থাকতে! মুহাসসাব প্রান্তরে তাদের উপর আযাবের কংকর বর্ষিত হয়েছে।
তুমি সে অবস্থা দেখলে আল্লাহর দরবারে সাজদায় পতিত হতে। আমরা
পাহাড়ের উপর দাঁড়িয়ে আল্লাহর প্রশংসা করছিলাম। আমাদের হৃৎপিণ্ড
কাঁপছিল এই ভয়ে যে, না জানি হয়তো আমাদের উপরও ঐ কংকর পড়ে
যায় এবং আমাদেরও দফারফা করে দেয়। পুরো সম্প্রদায় মুখ ফিরিয়ে
পালাচ্ছিল ও নুফায়েল নুফায়েল বলে চীৎকার করছিল, যেন নুফায়েলের
উপর হাবশীদের ঋণ রয়েছে।'
'আতা ইব্‌ন ইয়াসার (রহঃ) এবং অন্যান্যরা বলেন যে, তাদের সবাইকে
শাস্তি প্রদান করার সময় আঘাত করা হয়নি, বরং তাদের কেহ কেহ
আক্রমণের সাথে সাথেই ধ্বংস হয়ে গিয়েছিল এবং অন্যরা ওখান থেকে
পালিয়ে যাওয়ার সময় তাদের একটির পর একটি অংগ প্রত্যংগ ধ্বংস
হয়েছিল। নরাধম আবরাহা ছিল তাদেরই একজন যার অঙ্গগুলি একটির পর
একটি খসে পড়ে যাচ্ছিল এবং অবশেষে 'খাশাম' এলাকায় তার ভবলীলা
সাঙ্গ হয়। ইব্‌ন ইসহাক (রহঃ) বলেন, তারা মাক্কা হতে পর্যুদস্ত হয়ে পথে
ঘাটে ও জলাশয়ের কাছে মৃত্যু বরণ করে। আবরাহার শরীরে পাথর কণার
আঘাতের ফলে প্লেগ জাতীয় রোগ দেখা দেয়, তার সেনাবাহিনীর লোকেরা
তাকে তাদের সাথে সানা নিয়ে যায় এবং পথিমধ্যে তার এক একটি অংগ
খসে খসে পড়ছিল। যখন সে 'সানা' পৌঁছে তখন তার শরীরকে মনে
হচ্ছিল একটি মাংস পিন্ড। এরপর তার কলিজা ফেটে যায় এবং কুকুরের
মত ছটফট করতে করতে মারা যায়।
ইবন ইসহাক (রহঃ) বলেন, আল্লাহ সুবহানাহু ওয়া তা'আলা মুহাম্মাদ
সাল্লাল্লাহু 'আলাইহি ওয়া সাল্লামকে এবং তাঁর সাথে সাথে অসংখ্য