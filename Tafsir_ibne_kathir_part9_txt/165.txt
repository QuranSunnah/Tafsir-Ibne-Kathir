সূরা ৮৮: গাশিয়াহ,
১৬৫
পারা ৩০
আপনার দূত আমাদের কাছে গিয়ে বলেছেন যে, আল্লাহ আপনাকে রাসূল
রূপে প্রেরণ করেছেন এ কথা নাকি আপনি বলেছেন?' উত্তরে রাসূলুল্লাহ
সাল্লাল্লাহু 'আলাইহি ওয়া সাল্লাম বললেন : 'সে সত্য কথাই বলেছে।'
লোকটি প্রশ্ন করল : 'আচ্ছা, বলুন তো, আকাশ কে সৃষ্টি করেছেন?'
রাসূলুল্লাহ সাল্লাল্লাহু 'আলাইহি ওয়া সাল্লাম জবাবে বললেন : 'আল্লাহ।'
লোকটি বলল : ‘যমীন সৃষ্টি করেছেন কে?' তিনি উত্তর দিলেন : 'আল্লাহ।'
সে প্রশ্ন করল : 'এই পাহাড়গুলি কে স্থাপন করেছেন এবং তাতে যা কিছু
করার তা করেছেন তিনি কে? তিনি জবাব দিলেন : 'আল্লাহ।' লোকটি
তখন বলল : 'আসমান-যমীন যিনি সৃষ্টি করেছেন এবং পাহাড়গুলি যিনি
স্থাপন করেছেন তাঁর শপথ। ঐ আল্লাহই কি আপনাকে তাঁর রাসূল হিসাবে
প্রেরণ করেছেন?' রাসূলুল্লাহ সাল্লাল্লাহু 'আলাইহি ওয়া সাল্লাম উত্তরে
বললেন : 'হ্যাঁ' লোকটি প্রশ্ন করল : 'আপনার দূত একথাও বলেছেন যে,
আমাদের উপর দিনে রাতে পাঁচ ওয়াক্ত সালাত ফারয (এটা কি সত্য)?'
তিনি জবাবে বললেন: 'হ্যাঁ', সে সত্য কথাই বলেছে।' লোকটি বলল :
'যে আল্লাহ আপনাকে রাসূলরূপে পাঠিয়েছেন তাঁর শপথ! ঐ আল্লাহ কি
আপনাকে এর নির্দেশ দিয়েছেন?' তিনি জবাব দিলেন 'হ্যাঁ'। লোকটি বলল
: 'আপনার দূত এ কথাও বলেছেন যে, আমাদের উপর আমাদের মালের
যাকাত রয়েছে। (এ কথাও কি সত্য)?' তিনি উত্তরে বললেন: 'হ্যাঁ, সে
সত্যই বলেছে।' লোকটি বলল: 'যে আল্লাহ আপনাকে প্রেরণ করেছেন
তাঁর শপথ! তিনিই কি আপনাকে এ নির্দেশ দিয়েছেন?' তিনি জবাবে
বললেন 'হ্যাঁ।' লোকটি বলল : 'আপনার দূত আমাদেরকে এ খবরও
দিয়েছেন যে, আমাদের মধ্যে যাদের সামর্থ্য আছে তারা যেন হাজ্জ পালন
করে (এটাও কি সত্য?)' তিনি জবাব দিলেন : 'হ্যাঁ, সে সত্য কথা
বলেছে।' অতঃপর লোকটি যেতে লাগল। যাওয়ার পথে সে বলল: 'যে
আল্লাহ আপনাকে সত্যসহ প্রেরণ করেছেন তাঁর শপথ! আমি এগুলির কমও
'আমল করবনা, বেশিও করবনা।' তখন রাসূলুল্লাহ সাল্লাল্লাহু 'আলাইহি
ওয়া সাল্লাম বললেন : 'লোকটি যদি (অন্তর থেকে) সত্য কথা বলে থাকে
তাহলে অবশ্যই সে জান্নাতে প্রবেশ করবে।' (আহমাদ ৩/১৪৩) এ
হাদীসটি ইমাম আহমাদ (রহঃ) ছাড়াও ইমাম বুখারী (রহঃ), ইমাম মুসলিম