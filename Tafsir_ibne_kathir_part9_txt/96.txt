সূরা ৮১ : তাকভীর,
৯৬
পারা ৩০
শাইতানরা ইহাসহ (কুরআন) অবর্তীর্ণ হয়নি। তারা এ কাজের যোগ্য
নয় এবং তারা এর সামর্থ্যও রাখেনা। তাদেরকে তো শ্রবণের সুযোগ হতে
দূরে রাখা হয়েছে। (সূরা শু'আরা, ২৬ : ২১০-২১২) এরপর আল্লাহ
তা'আলা বলেন : $$فَأَيْنَ تَذْهَبُوْنَ$$ সুতরাং তোমরা কোথায় চলেছ? অর্থাৎ
কুরআনের সত্যতা, বাস্তবতা ও অলৌকিকতা প্রকাশিত হওয়ার পরও
তোমরা এটাকে মিথ্যা বলে আখ্যায়িত করছ কেন? তোমাদের বিবেক-বুদ্ধি
কোথায় গেল?
আবূ বাকর সিদ্দিকীর (রাঃ) কাছে বানু হানীফা গোত্রের লোকেরা
মুসলিম হয়ে হাযির হলে তিনি তাদেরকে বলেন : “যে মুসাইলামা
নাবুওয়াতের মিথ্যা দাবী করেছে এবং যাকে তোমরা আজ পর্যন্ত মানতে
রয়েছ, তার মনগড়া কথাগুলো শুনাও তো?” তারা তা শুনালে দেখা গেল
যে, তা অত্যন্ত বাজে শব্দে ফালতু বকবকানি ছাড়া কিছুই নয়। আবূ বাকর
(রাঃ) তখন তাদেরকে বললেন : “তোমাদের বিবেক-বুদ্ধি কি একেবারে
লোপ পেয়ে গেছে? বাজে বকবকানিকে তোমরা আল্লাহর বাণী বলে মান্য
করছ? এ ধরনের অর্থহীন ও লালিত্যহীন কথন কি আল্লাহর বাণী হতে
পারে? এটা তো সম্পূর্ণ অসম্ভব ব্যাপার।
কাতাদাহ (রহঃ) এর অর্থ করেছেন : তোমরা আল্লাহর কিতাব থেকে
এবং তাঁর আনুগত্য থেকে কোথায় পলায়ন করছ?
এরপর আল্লাহ তা'আলা বলেন : $$إِنْ هُوَ إِلَّا ذِكُرْ لِلْعَلَمِينَ$$ এটা তো শুধু
বিশ্ব জগতের জন্য উপদেশ এবং নাসীহাত স্বরূপ। হিদায়াত প্রত্যাশী
প্রত্যেক মানুষের উচিত এই কুরআনের উপর 'আমল করা। এই কুরআন
সঠিক পথ-প্রদর্শক এবং মুক্তির সনদ। এই বাণী ছাড়া অন্য কোন বাণীতে
মুক্তি বা পথনির্দেশ নেই। তোমরা যাকে ইচ্ছা হিদায়াত করতে পারনা এবং
যাকে ইচ্ছা গুমরাহ্ বা পথভ্রষ্টও করতে পারনা। এটা সম্পূর্ণরূপে আল্লাহ
তা'আলার ইচ্ছার উপর নির্ভরশীল। তিনি সারা বিশ্বের স্রষ্টা ও প্রতিপালক।
তিনি যা ইচ্ছা করেন তাই করে থাকেন। তাঁর ইচ্ছাই সর্বক্ষেত্রে বাস্তবায়িত
হয় এবং পূর্ণতা লাভ করে।