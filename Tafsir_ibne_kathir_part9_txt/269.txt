সূরা ১০৩: আস্ত্র
২৬৯
পারা ৩০
মুসাইলামা কাযযাবের সাথে সাক্ষাৎ করেন। ঐ সময় মুসাইলামা কাযযাব
নাবুওয়াতের মিথ্যা দাবী করেছিল। আমরকে (রাঃ) সে জিজ্ঞেস করল :
তোমাদের বন্ধুর (রাসূলুল্লাহ সাল্লাল্লাহু আলাইহি ওয়া সাল্লামের) উপর এ
সময় কোন্ অহী অবতীর্ণ হয়েছে? আমর (রাঃ) জবাবে বলেন: 'একটি
সংক্ষিপ্ত, অথচ অর্থপূর্ণ সূরা নাযিল হয়েছে।' মুসাইলামা কাযযাব জিজ্ঞেস
করল : সেটি কি? আমর (রাঃ) তখন $$وَالْعَصْرِ$$ সূরাটি পাঠ করে শুনালেন।
মুসাইলামা কিছুক্ষণ চিন্তা করে বলল : 'জেনে রেখ, আমার উপরও এ
রকম সূরা নাযিল হয়েছে।' আমর (রাঃ) জিজ্ঞেস করলেন: 'সেটি কি?'
সে তখন বললঃ
$$يَا وَبَرُ يَا وَبَرُ وَ إِنَّمَا أَنْتَ اذْنَانِ وَصَدْرٌ وَ سَابِرُكَ حَفْرٌ نَقِرْ$$
হে ওবর! হে ওবর! তুমিতো দু'টি কান ও একটি বুকসহ একটি প্রাণী।
দেহের বাকি অংশ খুবই বাজে ও নিকৃষ্ট!
তারপর জিজ্ঞেস করল : 'হে আমর (রাঃ)! বল, তোমার অভিমত কি?'
তখন আমর (রাঃ) বললেন : 'তুমি তো নিজেই জান যে, তোমার মিথ্যা ও
ভণ্ডামী সম্পর্কে আমি অবহিত রয়েছি।' $$وَبَر$$ হল বিড়ালের মত আকৃতি
বিশিষ্ট একটা পশু। তার কান দু'টি ও বুক কিছুটা প্রশস্ত ও বড়। দেহের
অন্যান্য অংশ খুবই নিকৃষ্ট ও বাজে। ভণ্ড, দুর্বৃত্ত ও মিথ্যাবাদী মুসাইলামা এ
রকম বাজে কথাকে আল্লাহ তা'আলার পবিত্র কালামের সাথে তুলনা করতে
চেয়েছিল। তার এ ধরনের ঘৃণ্য ভণ্ডামী দেখে আরাবের মূর্তি পূজকরাও
তাকে মিথ্যাবাদী এবং ফালতু বলে সহজেই বুঝে নিয়েছিল।
আবদুল্লাহ ইব্‌ন হিসন আবী মাদীনাহ হতে ইমাম তাবারানী (রহঃ) বর্ণনা
করেন যে, যখনই দু'জন সাহাবীর পরস্পর সাক্ষাৎ হত তখন একজন এ
সূরাটি পড়তেন এবং অপরজন না শোনা পর্যন্ত পরস্পর সালাম বিনিময় করে
বিদায় নিতেননা। (আল মুজাম আল আওসাত, মাজমা আল বাহরাউন)
ইমাম শাফিঈ (রহঃ) বলেন যে, মানুষ যদি এই একটি মাত্র সূরা
সম্পর্কে চিন্তা ভাবনা করে ও মনোযোগের সাথে পাঠ করে এবং অনুধাবন
করে তাহলে এই একটি সূরাই যথেষ্ট।