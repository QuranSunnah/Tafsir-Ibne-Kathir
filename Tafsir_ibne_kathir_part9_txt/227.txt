--- OCR Start ---
সূরা ৯৬ : আ'লাক,
২২৭
পারা ৩০
একদিন হঠাৎ সেখানেই প্রথম অহী অবতীর্ণ হয়। মালাক/ফেরেশতা তাঁর
কাছে এসে বলেন : ।র্তে) অর্থাৎ 'আপনি পড়ুন।' রাসূলুল্লাহ সাল্লাল্লাহু
'আলাইহি ওয়া সাল্লাম বললেন: 'আমি তো পড়তে জানিনা।' মালাক তখন
তাঁকে জড়িয়ে ধরে চাপ দিলেন যা সহ্য করতে তাঁর কষ্ট হচ্ছিল। তাতে
তাঁর কষ্ট হল। তারপর তাঁকে ছেড়ে দিয়ে বললেন: 'পাঠ করুন।' এবারও
তিনি বললেন : 'আমি তো পড়তে জানিনা।' মালাক/ফেরেশতা পুনরায়
তাঁকে জড়িয়ে ধরে চাপ দিলেন। এবারও তা সহ্য করতে তাঁর কষ্ট হল।
তারপর মালাক তাঁকে ছেড়ে দিয়ে বললেন: 'পড়ুন।' তিনি পূর্বেরই মত
জবাব দিলেন : ‘আমি তো পড়তে জানিনা।' মালাক তাঁকে তৃতীয়বার
জড়িয়ে ধরে চাপ দিলেন এবং তিনি কষ্ট পেলেন। তারপর তাঁকে ছেড়ে
দিয়ে বললেন : 'পাঠ করুন, আপনার রবের নামে, যিনি সৃষ্টি করেছেন,
সৃষ্টি করেছেন মানুষকে রক্তপিণ্ড হতে। পাঠ করুন, আর আপনার রাব্ব
মহামহিমান্বিত, যিনি কলমের সাহায্যে শিক্ষা দিয়েছেন-শিক্ষা দিয়েছেন
মানুষকে যা সে জানতনা।' রাসূলুল্লাহ সাল্লাল্লাহু 'আলাইহি ওয়া সাল্লাম
আয়াতগুলি স্মরণে রেখে কাঁপতে কাঁপতে খাদীজার (রাঃ) কাছে এলেন
এবং বললেন : 'আমাকে চাদর দ্বারা আচ্ছাদিত কর, 'আমাকে চাদর দ্বারা
আচ্ছাদিত কর।' তখন তাঁকে চাদর দ্বারা আবৃত করা হল। কিছুক্ষণ পর
তাঁর ভয় কেটে গেলে তিনি খাদীজাকে (রাঃ) সব কথা খুলে বললেন এবং
তাঁকে জানালেন যে, তিনি তাঁর জীবনের আশংকা করছেন। খাদীজা (রাঃ)
তখন তাঁকে (সান্ত্বনার সুরে) বললেন : 'আপনি নিশ্চিন্ত থাকুন, আল্লাহর
শপথ! আল্লাহ আপনাকে কখনো অপদস্থ করবেননা। আপনি আত্মীয়
স্বজনের প্রতি আপনার কর্তব্য পালন করে থাকেন, সদা সত্য কথা বলেন,
আপনি গরীবদেরকে সাহায্য করেন এবং তাদের বোঝা লাঘব করেন,
আপনি অতিথি সেবা করেন এবং সত্যের পথে দুর্দশাগ্রস্তদের ও অন্যদেরকে
সাহায্য করেন।'
তারপর খাদীজা (রাঃ) রাসূলুল্লাহ সাল্লাল্লাহু 'আলাইহি ওয়া সাল্লামকে
নিয়ে তাঁর চাচাতো ভাই ওয়ারাকা ইব্‌ন নাওফিল ইব্‌ন আসাদ ইব্‌
আবদিল উয্যা ইব্‌ন কুসাই এর নিকট গেলেন। আইয়ামে জাহিলিয়্যাতের
--- OCR End ---