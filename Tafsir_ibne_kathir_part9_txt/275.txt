--- OCR Start ---
সূরা ১০৫ ঃ ফীল,
২৭৫
পারা ৩০
(হাবশের) ঐ বাহিনীর উপর আমি তোমাদেরকে বিজয় দান করেছি, তাতে
তোমাদের কল্যাণ সাধন আমার উদ্দেশ্য ছিলনা, আমি আমার প্রাচীন গৃহ
রক্ষার জন্যই ঐ বিজয় দান করেছি। আমার প্রেরিত সর্বশেষ নিরক্ষর নাবী
মুহাম্মাদের নাবুওয়াতের মাধ্যমে সেই গৃহকে আমি আরো অধিক
মর্যাদাসম্পন্ন ও বৈশিষ্ট্যমণ্ডিত করব যে হবে সর্বশেষ নাবী।
হস্তী বাহিনীর সংক্ষিপ্ত বর্ণনা
মোট কথা, আসহাবে ফীল বা হস্তী অধিপতিদের সংক্ষিপ্ত ঘটনা এটাই
যা উপরে বর্ণনা করা হল। বিস্তারিত বর্ণনা أَصْحَابِ الْأُخُدُود এর বর্ণনায়
বর্ণিত হয়েছে যে, হুমায়ের গোত্রের শেষ বাদশাহ যূনুয়াস, যে ছিল মুশরিক,
তার সময়ের মুসলিমদেরকে পরিখার মধ্যে নিক্ষেপ করে হত্যা করেছিল।
ঐ সব মুসলিম ছিল ঈসার (আঃ) সত্যিকার অনুসারী। তাঁদের সংখ্যা ছিল
প্রায় বিশ হাজার। তাঁদের সবাইকে শহীদ করে দেয়া হয়েছিল। দাউস যু
সালাবান নামক একটি মাত্র লোক বেঁচেছিলেন। তিনি সিরিয়ায় পৌঁছে
রোমের বাদশাহ কায়সারের কাছে ফরিয়াদ করলেন। কায়সার ছিলেন খৃষ্টান
ধর্মাবলম্বী। তিনি ইথিওপিয়ার (আবিসিনিয়ার) বাদশাহ নাজাশীকে চিঠি
লিখে পাঠান যে, তিনি যেন দাউস যু সালাবানকে সাহায্য করেন। সেখান
থেকে শত্রুদেশ নিকটবর্তী ছিল। বাদশাহ নাজাশী আমীর ইন ইরবাত ও
আবরাহা ইব্‌ন সাহাব আবূ ইয়াকসুমকে সৈন্য পরিচালনার যৌথ দায়িত্ব
দিয়ে এক বিরাট সেনাবাহিনী যুনুয়াসের বিরুদ্ধে প্রেরণ করেন।
ঐ সৈন্যদল ইয়ামানে পৌঁছল এবং ইয়ামান ও সেখানকার অধিবাসীদের
উপর কর্তৃত্ব প্রতিষ্ঠিত করল। যূনুয়াস পালিয়ে যায় এবং সমুদ্রে ডুবে
মৃত্যুবরণ করে। যুনুয়াসের শাসন ক্ষমতা হারিয়ে যাওয়ার পর সমগ্র ইয়ামান
হাবশের বাদশাহর কর্তৃত্বে চলে গেল। সৈন্যাধ্যক্ষ হিসাবে আগমনকারী
উভয় সর্দার ইয়ামানে প্রশাসক হিসাবে শাসনকার্য চালাতে লাগল। কিন্তু
অল্প কিছুদিন পরই তাদের মধ্যে ক্ষমতার দ্বন্দ্ব দেখা দিল। অবশেষে উভয়ে
নিজ নিজ বিভক্ত সৈন্যদলসহ মুখোমুখী সংঘর্ষে লিপ্ত হল। যুদ্ধ শুরু হওয়ার
কিছু দিন পর উভয় সর্দার পরস্পরকে বলল: 'অযথা রক্তপাত করে কি
লাভ, চল আমরা উভয়ে লড়াই করি। যে বেঁচে যাবে, ইয়ামান এবং
--- OCR End ---