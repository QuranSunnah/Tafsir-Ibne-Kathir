সূরা ৮৫: বুরূজ,
১৪০
পারা ৩০
بَطْشَ رَبِّكَ لَشَدِيدٌ তোমার রবের শাস্তি বড়ই কঠিন। তাঁর যে সব শত্রু তাঁর
রাসূলদেরকে মিথ্যাবাদী বলে অপবাদ দেয় তাদেরকে তিনি ব্যাপক শক্তির
সাথে পাকড়াও করবেন, যে পাকড়াও থেকে মুক্তির কোন পথ তারা খুঁজে
পাবেনা। তিনি বড়ই শক্তিশালী। তিনি যা চান তাই করেন। যা কিছু করার
তাঁর ইচ্ছা হয় এক নিমেষের মধ্যে তা করে ফেলেন। তার কুদরাত বা শক্তি
এমনই যে, তিনি মানুষকে প্রথমে সৃষ্টি করেছেন, তারপর মৃত্যুমুখে পতিত
করার পর পুনরায় জীবিত করবেন। পুনরায় জীবিত করার ব্যাপারে তাঁকে
কেহ বাধা দিতে পারবেনা, তাঁর সামনেও কেহ আসতে পারবেনা।
তিনি তাঁর বান্দাদের পাপ ক্ষমা করে থাকেন। তবে শর্ত হল যে,
তাদেরকে তাঁর কাছে বিনীতভাবে তাওবাহ করতে হবে। যত বড় পাপ বা
অন্যায় হোক না কেন তিনি তা ক্ষমা করে দিবেন।
ইব্‌ন আব্বাস (রাঃ) বলেন, 'আল ওয়াদুদ' এর অর্থ হল, তিনি ক্ষমাশীল
ও প্রেমময়। (তাবারী ২৪/৩৪৬) স্বীয় বান্দাদের প্রতি তিনি অত্যন্ত
স্নেহশীল। তিনি আরশের মালিক, সেই আরশ সারা মাখলুকাত অপেক্ষা
উচ্চতর এবং সকল মাখলুক তথা সৃষ্টির উপরে অবস্থিত।
مَجِيد শব্দের দু'টি কিরআত রয়েছে। একটি কিরআতে ‘মীম' এর উপর
যবর দিয়ে অর্থাৎ مَجِيدِ এবং অপর কিরআতের ‘মীম' এর উপর পেশ
দিয়ে অর্থাৎ مُجِیْدِ রয়েছে। مَجِيد উচ্চারণ করলে তাতে আল্লাহর গুণ
বৈশিষ্ট্য প্রকাশ পাবে। আর مُجِيد উচ্চারণ করলে প্রকাশ পাবে আরশের
গুণ বৈশিষ্ট্য। উভয় কিরআতই নির্ভুল ও বিশুদ্ধ ।
আল্লাহ তাবারাকা ওয়া তা'আলা যে কোন কাজ যখন ইচ্ছা করতে
পারেন, করার ক্ষমতা রাখেন। শ্রেষ্ঠত্ব, সুবিচার এবং নৈপুণ্যের ভিত্তিতে
কেহ তাঁকে বাধা দেয়ার বা তাঁকে কিছু জিজ্ঞেস করার ক্ষমতা রাখেনা।
আবূ বাকর (রাঃ) যে রোগে মৃত্যুবরণ করেন ঐ রোগের সময় তাকে
জিজ্ঞেস করা হয়: 'কোন চিকিৎসক আপনার চিকিৎসা করেছেন কি?'