--- OCR Start ---
সূরা ৮৬ : তারিক,
১৪৫
পারা ৩০
ভাবার্থ হল : বের হওয়া পানি বা বীর্যকে তিনি ওর জায়গায় ফিরিয়ে দিতে
সক্ষম। এটা মুজাহিদ (রহঃ), ইকরিমাহ (রহঃ) প্রভৃতি গুরুজনের উক্তি।
দ্বিতীয় উক্তি এই যে, এর ভাবার্থ হল : তাকে পুনরায় সৃষ্টি করে আখিরাতের
দিকে প্রত্যাবৃত্ত করতেও তিনি ক্ষমতাবান। এটা যাহহাকের (রহঃ) উক্তি।
ইমাম ইব্‌ন জারীর (রহঃ) এটাকেই পছন্দ করেছেন। কেননা দলীল হিসাবে
এটা কুরআনুল হাকীমের মধ্যে কয়েক জায়গায় উল্লিখিত হয়েছে।
বিচার দিবসে মানুষের পক্ষে
কেহকে সাহায্য করার অনুমতি থাকবেনা
এরপর আল্লাহ তাবারাকা ওয়া তা'আলা বলেন : কিয়ামাতের দিন
গোপন বিষয়সমূহ খুলে যাবে, রহস্য প্রকাশিত হয়ে পড়বে এবং লুকায়িত
সবকিছুই বের হয়ে যাবে।
সহীহ বুখারী ও সহীহ মুসলিমে ইবন উমার (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: “প্রত্যেক গাদ্দার-
বিশ্বাসঘাতকের পিছনে তার বিশ্বাসঘাতকতার পতাকা প্রোথিত করা হবে
এবং ঘোষণা করা হবে : 'এই ব্যক্তি হল অমুকের পুত্র অমুক গাদ্দার,
বিশ্বাসঘাতক ও আত্মসাৎকারী।' (বুখারী ৬১৭৭, মুসলিম ৩/১৩৫৯)
সেই দিন মানুষ নিজেও কোন শক্তি লাভ করবেনা এবং তার সাহায্যের
জন্য অন্য কেহ এগিয়েও আসবেনা। অর্থাৎ নিজেকে নিজেও আল্লাহর
আযাব থেকে রক্ষা করতে পারবেনা এবং অন্য কেহও তাকে রক্ষা করতে
সক্ষম হবেনা।
(১১) শপথ আসমানের যা ধারণ
করে বৃষ্টি,
(১২) এবং শপথ যমীনের যা
বিদীর্ণ হয়,
(১৩) নিশ্চয়ই আল-কুরআন
মীমাংসাকারী বাণী,
(১৪) এবং এটি নিরর্থক নয়।
. وَ السَّمَاءِ ذَاتِ الرَّجْعِ
١٢. وَ الْأَرْضِ ذَاتِ الصَّدْعِ
١٣. إِنَّهُ لَقَوْلُ فَصْلٌ
۱۴. وَ مَا هُوَ بِالْهَزْلِ
--- OCR End ---