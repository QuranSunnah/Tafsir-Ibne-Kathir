সূরা ৯২: লাইল,
২০৮
পারা ৩০
আছি সেখান থেকে বাজার পর্যন্ত শব্দ পৌঁছে যেত। এ কথা তিনি
উচ্চৈঃস্বরে বারবার বলছিলেন, এমন কি তাঁর চাদরটি তাঁর কাঁধ থেকে
পায়ের কাছে গিয়ে পড়ে। (আহমাদ ৪/২৭২)
ইমাম আহমাদ (রহঃ) আবূ ইসহাক (রহঃ) হতে বর্ণনা করেন যে, তিনি
নুমান ইব্‌ন বাশিরকে (রাঃ) খুতবাহ দেয়ার সময় বলতে শুনেছেন যে তিনি
বলেন, আমি রাসূল সাল্লাল্লাহু 'আলাইহি ওয়া সাল্লামকে বলতে শুনেছি ঃ
'কিয়ামাতের দিন যে জাহান্নামী ব্যক্তি সবচেয়ে কম শাস্তি প্রাপ্ত হবে তার
পদদ্বয়ের নিচে দু'টি আগুনের কয়লার টুকরা রাখা হবে, ঐ আগুনের তাপে
লোকটির মগজ ফুটতে থাকবে।' ইমাম বুখারীও (রহঃ) এ হাদীসটি তার
সহীহ গ্রন্থে বর্ণনা করেছেন। (আহমাদ ৪/২৭৪, ফাতহুল বারী ১১/৪২৪)
সহীহ মুসলিমে নুমান ইব্‌ন বাশীর (রাঃ) হতেই আবূ ইসহাক (রহঃ)
বর্ণনা করেছেন যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন ঃ
'যে জাহান্নামীকে সবচেয়ে হালকা শাস্তি দেয়া হবে তার পদদ্বয়ে এক জোড়া
সেণ্ডেল পরিয়ে দেয়া হবে যার ফিতা দু'টি হবে আগুনের তৈরী, সেই
আগুনের তাপে তার মাথার মগজ চুল্লির উপরে রক্ষিত বড় কড়াইয়ের ফুটন্ত
পানির মত টগবগ করে ফুটতে থাকবে। যদিও তাকে সবচেয়ে কম শাস্তি
দেয়া হবে তবুও সে মনে করবে যে, তার চেয়ে কঠিন শাস্তি আর কেহকেও
দেয়া হচ্ছেনা।' (মুসলিম ১/১৯৬)
মহা পরাক্রমশালী আল্লাহ বলেন : لَا يَصْلُهَا إِلَّا الْاَشْقَى তাতে প্রবেশ
করবে সে যে নিতান্ত হতভাগা। অর্থাৎ জাহান্নামে শুধু ঐ লোকদেরকে
পরিবেষ্টিত করে শাস্তি দেয়া হবে যারা অস্বীকার করে ও মুখ ফিরিয়ে নেয়
এবং যারা ইসলামের বিধান অনুযায়ী 'আমল করেনা।
মুসনাদ আহমাদে আবূ হুরাইরাহ (রাঃ) হতেই বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন ঃ 'আমার সকল
উম্মাত জান্নাতে প্রবেশ করবে, শুধু তারা প্রবেশ করবেনা যারা অস্বীকার
করে।' জিজ্ঞেস করা হল : 'হে আল্লাহর রাসূল! অস্বীকারকারী কারা?' তিনি
উত্তরে বললেন : 'যারা আমার আনুগত্য করেছে তারা জান্নাতে প্রবেশ
করবে, আর যারা আমাকে অমান্য করেছে তারাই অস্বীকারকারী।' ইমাম