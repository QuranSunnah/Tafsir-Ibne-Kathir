সূরা ৯৭: কাদ্র,
২৩৭
পারা ৩০
وَمَا أَدْرُكَ مَا لَيْلَةُ الْقَدْرِ. لَيْلَةُ الْقَدْرِ خَيْرٌ : 1999 1 2
مِّنْ أَلْفِ شَهْرٍ হে নাবী! লাইলাতুল কাদ্র কি তা কি তোমার জানা আছে?
লাইলাতুল কাদ্র হচ্ছে হাজার মাসের চেয়েও উত্তম। (তাবারী ২৪/৫৩১,
৫৩২; কুরতুবী ২০/১২৩)
মুসনাদ আহমাদে আবূ হুরাইরাহ (রাঃ) হতে বর্ণিত আছে যে, রামাযান
মাস এসে গেলে রাসূলুল্লাহ সাল্লাল্লাহু 'আলাইহি ওয়া সাল্লাম বলতেন '(হে
জনমণ্ডলী!) তোমাদের উপর রামাযান মাস এসে পড়েছে। এ মাস খুবই
বারাকাত পূর্ণ বা কল্যাণময়। আল্লাহ তা'আলা তোমাদের উপর এ মাসের
সিয়াম ফারয করেছেন। এ মাসে জান্নাতের দরজা খুলে দেয়া হয় এবং
জাহান্নামের দরজা বন্ধ করে দেয়া হয়। আর শাইতানদেরকে বন্দী করে রাখা
হয়। এ মাসে এমন একটি রাত রয়েছে যে রাত হাজার মাসের চেয়েও উত্তম।
এ মাসের কল্যাণ হতে যে ব্যক্তি বঞ্চিত হয় সে প্রকৃতই হতভাগা।' ইমাম
নাসাঈও হাদীসটি বর্ণনা করেছেন। (আহমাদ ২/২৩০, নাসাঈ ৪/১২৯)
কাদরের রাতে ইবাদাত করার সাওয়াব এক হাজার মাস অপেক্ষা
অধিক হওয়ার ব্যাপারে সহীহ বুখারী ও মুসলিমে আবূ হুরাইরাহ (রাঃ)
হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন, 'যে ব্যক্তি ঈমানের সাথে ও সাওয়াবের নিয়াতে কাদ্রের রাতে
ইবাদাত করে, তার পূর্বাপর সমস্ত পাপ ক্ষমা করে দেয়া হয়।' (ফাতহুল
বারী ৪/২৯৪, মুসলিম ১/৫২৩)
কাদরের রাতে মালাইকার উপস্থিতি
এবং উত্তম বিষয়ের অবতরণ
تَنَزَّلُ الْمَلْئِكَةُ
وَ الرُّوحُ
এরপর আল্লাহ তা'আলা বলেন:
এ রাতের
বারাকাতের আধিক্যের কারণে এ রাত্রে বহু সংখ্যক মালাইকা অবতীর্ণ হন।
এমনিতেই মালাইকা সকল বারাকাত ও রাহমাতের সাথেই অবর্তীর্ণ হন।
যেমন কুরআন তিলাওয়াতের সময়ে অবতীর্ণ হন, যিক্রের মাজলিস ঘিরে
ফেলেন এবং দীনী ইলম বা বিদ্যা শিক্ষার্থীদের জন্য সানন্দে নিজেদের
পাখা বিছিয়ে দেন ও তাদের প্রতি বিশেষ সম্মান প্রদর্শন করেন।