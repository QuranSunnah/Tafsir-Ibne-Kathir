--- OCR Start ---
সূরা ১১০: নাস্ত্র,
৩০৬
পারা ৩০
سُبْحَانَكَ اللَّهُمَّ رَبَّنَا وَبِحَمْدِكَ اَللَّهُمَّ اغْفِرْ لِيْ إِنَّكَ أَنْتَ
التَّوَّابُ الرَّحِيمُ
'হে আল্লাহ! আপনি মহা পবিত্র। হে আমাদের রাব্ব! আপনারই জন্য
সমস্ত প্রশংসা। হে আল্লাহ! আমাকে ক্ষমা করুন। নিশ্চয়ই আপনি তাওবাহ
কবুলকারী, দয়ালু।'
বিজয় অর্থে এখানে মাক্কা বিজয়কে বুঝানো হয়েছে। এ ব্যাপারে কোন
মতানৈক্য নেই। আরাবের সাধারণ গোত্রগুলির মধ্যে এ ব্যাপারে কোনই
মতানৈক্য হয়নি। আরাবের সাধারণ গোত্রগুলি অপেক্ষা করছিল যে, যদি
মুহাম্মাদ সাল্লাল্লাহু 'আলাইহি ওয়া সাল্লাম স্বজাতির উপর জয়যুক্ত হন এবং
মাক্কা তাঁর পদানত হয় তাহলে তিনি যে সত্য নাবী এ ব্যাপারে কোন প্রকার
সন্দেহ থাকবেনা। আল্লাহ তা'আলা যখন তাঁর প্রিয় নাবী সাল্লাল্লাহু
'আলাইহি ওয়া সাল্লামকে মহাবিজয় দান করলেন তখন এরা সবাই দলে
দলে ইসলাম গ্রহণ করতে শুরু করল। এরপর মাক্কা বিজয়ের দু'বছর
অতিক্রম হতে না হতেই সমগ্র আরাব ইসলামের সুশীতল ছায়ায় আশ্রয়
গ্রহণ করল। অতঃপর এমন কোন গোত্র অবশিষ্ট থাকলনা যারা ইসলামের
উপর তাদের আনুগত্য প্রদর্শন করলনা । সমস্ত প্রশংসা আল্লাহরই প্রাপ্য।
সহীহ বুখারীতেও আমর ইবন সালমার (রাঃ) এ উক্তি বিদ্যমান রয়েছে
যে, মাক্কা বিজয়ের সাথে সকল গোত্র ইসলামের প্রতি আকৃষ্ট হল। ইমাম
বুখারী (রহঃ) তার সহীহ গ্রন্থে আমর ইব্‌ন সালামাহ (রহঃ) হতে বর্ণনা
করেছেন : যখন মাক্কা বিজিত হয় তখন দলে দলে লোক রাসূলুল্লাহ
সাল্লাল্লাহু 'আলাইহি ওয়া সাল্লামের কাছে ইসলামে দীক্ষিত হওয়ার জন্য
চলে আসতে থাকে। এর পূর্বে বিভিন্ন এলাকার লোক ইসলাম কবূল করতে
বিলম্ব করছিল এ উদ্দেশ্যে যে, দেখা যাক মুসলিম বাহিনী মাক্কার উপর
প্রভাব বিস্তার লাভ করতে সম্মত হয় কি না। ঐ সব লোকেরা বলত ঃ
তাঁকে এবং তাঁর অনুসারীদেরকে ছেড়ে দাও, তিনি যদি বিজয় লাভ করেন
তাহলে আমরা জেনে যাব যে, তিনি সত্য নাবী। (ফাতহুল বারী ৭/৬১৬)
সমস্ত প্রশংসা আল্লাহ রাব্বুল আ'লামীনের প্রাপ্য।
--- OCR End ---