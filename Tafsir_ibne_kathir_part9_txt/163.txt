সূরা ৮৮: গাশিয়াহ,
১৬৩
(২৫) নিশ্চয়ই তাদের প্রত্যাবর্তন
আমারই নিকট।
(২৬) অতঃপর আমারই উপর
তাদের হিসাব-নিকাশ (গ্রহণের
ভার)।
পারা ৩০
۲۵. إِنَّ إِلَيْنَا إِيَابَهُمْ
٢٦. ثُمَّ إِنَّ عَلَيْنَا حِسَابَهُمْ
আল্লাহর অপরিসীম ক্ষমতা উপলদ্ধি করার জন্য তাঁর সৃষ্ট
আকাশ, পৃথিবী, পাহাড়-পর্বতের দিকে লক্ষ্য করতে বলা হয়েছে
আল্লাহ তা'আলা তাঁর বান্দাদেরকে আদেশ করছেন যে, তারা যেন তাঁর
সৃষ্টি জগতের বিভিন্ন সৃষ্টির প্রতি গভীর মনোযোগের সাথে দৃষ্টিনিক্ষেপ করে
এবং অনুভব করে যে, ঐ সব থেকে স্রষ্টার কি অপরিসীম ক্ষমতাই না প্রকাশ
পাচ্ছে। তাঁর কুদরাত, তাঁর ক্ষমতা প্রতিটি জিনিস কিভাবে প্রকাশ করছে!
أَفَلَا يَنْظُرُونَ إِلَى الْإِبِلِ كَيْفَ خُلِقَتْ : 
তারা দৃষ্টিপাত করেনা উটের দিকে যে, কিভাবে ওকে সৃষ্টি করা হয়েছে?
উটের প্রতি গভীর মনোযোগের সাথে দৃষ্টিপাত করলে দেখা যাবে যে,
ওকে অদ্ভূতভাবে এবং শক্তি ও সুদৃঢ়ভাবে সৃষ্টি করা হয়েছে। এতদসত্ত্বেও
এই জন্তু অতি নম্র ও সহজভাবে বোঝা বহন করে এবং অত্যন্ত আনুগত্যের
সাথে চলাফিরা করে। মানুষ ওর গোশত আহার করে, ওর পশম তাদের
কাজে লাগে, তারা ওর দুধ পান করে এবং ওর দ্বারা তারা আরো নানাভাবে
উপকৃত হয়। সর্বাগ্রে উটের কথা বলার কারণ এই যে, আরাবের লোকেরা
সাধারণতঃ উটের দ্বারাই সবচেয়ে বেশী উপকৃত হয়ে থাকে। উট
আরাববাসীদের নিকট সর্বাধিক ব্যবহৃত প্রাণী।
কাযী শুরাইহ্ (রহঃ) বলতেনঃ চল, গিয়ে দেখি উটের সৃষ্টি নৈপুণ্য কিরূপ
এবং আকাশের উচ্চতা যমীন হতে কিরূপ! যেমন আল্লাহ তা'আলা বলেনঃ
أَفَلَمْ يَنْظُرُوا إِلَى السَّمَاءِ فَوْقَهُمْ كَيْفَ بَنَيْنَهَا وَزَيَّنَهَا وَ مَا لَهَا مِنْ فُرُوجٍ
তারা কি তাদের উর্ধ্বস্থিত আকাশের দিকে তাকিয়ে দেখেনা যে, আমি
কিভাবে ওটা নির্মাণ করেছি এবং ওকে সুশোভিত করেছি এবং ওতে কোন
ফাটলও নেই? (সূরা কাফ, ৫০ : ৬)