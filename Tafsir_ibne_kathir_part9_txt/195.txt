--- OCR Start ---
সূরা ৯১: আশ শাম্স,
১৯৫
পারা ৩০
আল্লাহর সৃষ্টির কোন পরিবর্তন নেই। (সূরা রূম, ৩০: ৩০) রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেনঃ
'প্রত্যেক শিশু ফিতরাতের উপর জন্মগ্রহণ করে। অতঃপর তার পিতা
মাতা তাকে ইয়াহুদী, খৃষ্টান কিংবা মাজুসী রূপে গড়ে তোলে, যেমন
চতুস্পদ জন্তু নিখুঁত ও স্বাভাবিক বাচ্চা প্রসব করে থাকে। তোমরা তাদের
কেহকেও অঙ্গহানী কাটা অবস্থায় দেখতে পাও কি?' এ হাদীসটি সহীহ
বুখারী ও সহীহ মুসলিমে আবূ হুরাইরাহ (রাঃ) হতে বর্ণিত হয়েছে।
(ফাতহুল বারী ৩/২৯০, মুসলিম ৪/২০৪৮)
সহীহ মুসলিমে আইয়ায ইব্‌ন হিমার মাজাশেঈ (রাঃ) হতে বর্ণিত আছে
যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন, 'আল্লাহ
তা'আলা বলেন : 'আমি আমার বান্দাদেরকে একাগ্রচিত্ত অবস্থায়
(তাওহীদের উপর) সৃষ্টি করেছি, অতঃপর শাইতানরা এসে ধর্মপথ থেকে
সরিয়ে তাদেরকে বিপথে নিয়েছে।' (মুসলিম ৪/২১৯৭)
এরপর আল্লাহ তাবারাকা ওয়া তা'আলা বলেন : فَأَلْهَمَهَا فُجُوْرَهَا وَ
تَقُوهَا তিনি তাকে অসৎকর্ম এবং সৎ কাজের জ্ঞান দান করেছেন, আর
তার ভাগ্যে যা কিছু ছিল সে দিকে তাকে পথ নির্দেশ করেছেন।
ইব্‌ন আব্বাস (রাঃ) বলেন যে, এর ভাবার্থ হল : তিনি ভালমন্দ প্রকাশ
করে দিয়েছেন। (তাবারী ২৪/৪৫৪) মুজাহিদ (রহঃ), কাতাদাহ (রহঃ),
যাহহাক (রহঃ) এবং শাওরীও (রহঃ) অনুরূপ বলেছেন। (তাবারী
২৪/৪৫৪) সাঈদ ইব্‌ন যুবাইর (রহঃ) বলেন, আল্লাহ তা'আলা কোন্টি
ভাল এবং কোন্টি খারাপ তা খুজে দেখতে উৎসাহিত করেছেন। (তাবারী
২৪/৪৫৫) ইব্‌ন যায়িদ (রহঃ) বলেন, তিনি মানুষের ভিতর সৎ কাজ এবং
অসৎ কাজের জ্ঞান দান করেছেন। (তাবারী ২৪/৪৫৫) আবুল আসওয়াদ
(রহঃ) বলেনঃ আমাকে ইমরান ইবন হুসাইন (রাঃ) জিজ্ঞেস করেন: মানুষ
যা কিছু 'আমল করে এবং কষ্ট সহ্য করে এসব কি আল্লাহর পক্ষ থেকে
তাদের ভাগ্যে নির্ধারিত রয়েছে? তাদের ভাগ্যে কি এরকমই লিপিবদ্ধ
আছে, নাকি তারা নিজেরাই নিজেদের স্বভাবগতভাবে আগামীর জন্য করে
যাচ্ছে? যেহেতু তাদের কাছে নাবী এসেছেন এবং আল্লাহর প্রতিশ্রুতি
--- OCR End ---