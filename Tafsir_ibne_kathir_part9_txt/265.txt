--- OCR Start ---
সূরা ১০২: তাকাছুর,
২৬৫
পারা ৩০
(অর্থাৎ বানী আদমের যদি এক উপত্যকা ভর্তি সোনা থাকে) এ আয়াতকে
আমরা কুরআনের আয়াত মনে করতাম, এমতাবস্থায় أَنْهُكُمُ التَّكَاثُرُ সূরাটি
অবতীর্ণ হয় । (ফাতহুল বারী ১১/২৫৮)
আবদুল্লাহ ইব্‌ন শুখায়ের (রাঃ) হতে বর্ণিত আছে, তিনি বলেন : আমি
যখন রাসূল সাল্লাল্লাহু আলাইহি ওয়া সাল্লামের কাছে হাজির হই তখন তিনি
أَنْهُكُمُ التَّكَاثُرُ এ আয়াত পাঠ করছিলেন। তিনি বলছিলেন : 'বানী আদম
বলছে : আমার সম্পদ, আমার সম্পদ। অথচ তোমার সম্পদ শুধু সেগুলি
যেগুলি তুমি খেয়ে শেষ করেছ এবং পরিধান করে ছিঁড়ে ফেলেছ, সাদাকাহ
করেছ অথবা ব্যয় করেছ। (আহমাদ ৪/২৪) ইমাম মুসলিম (রহঃ), ইমাম
তিরমিযী (রহঃ) এবং ইমাম নাসাঈও (রহঃ) তাদের গ্রন্থে এ হাদীসটি বর্ণনা
করেছেন। (হাদীস নং ৪/২২৭৩, ৯/২৮৬ ও ৬/৫২১)
সহীহ বুখারী ও সহীহ মুসলিমে অতিরিক্ত এ কথাও রয়েছে : 'এ ছাড়া
অন্য যা কিছু রয়েছে সেগুলো তুমি মানুষের জন্য রেখে চলে যাবে।'
সহীহ বুখারীতে আনাস ইবন মালিক (রহঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'মৃত ব্যক্তির সাথে
তিনটি জিনিস যায়, তার মধ্যে দু'টি ফিরে আসে, শুধু একটি সাথে থেকে
যায়। (ওগুলি হল) তার আত্মীয়-স্বজন, তার ধন-সম্পদ এবং তার
'আমল। তার আত্মীয়-স্বজন এবং তার ধন-সম্পদ ফিরে আসে, শুধু 'আমল
সাথে থেকে যায়।' (ফাতহুল বারী ১১/৩৬৯) ইমাম মুসলিম (রহঃ), ইমাম
তিরমিযী (রহঃ) এবং ইমাম নাসাঈও (রহঃ) এ হাদীসটি বর্ণনা করেছেন।
(মুসলিম ৪/২২৭৩, তিরমিযী ৭/৫০, নাসাঈ ৬/৬৩১)
আনাস (রাঃ) হতে বর্ণিত আছে যে, নাবী সাল্লাল্লাহু 'আলাইহি ওয়া
সাল্লাম বলেছেন : 'আদম সন্তান বৃদ্ধ হয়ে জড়াগ্রস্ত হয়ে যায়, কিন্তু দু'টি
জিনিস তার সাথে অবশিষ্ট থেকে যায় : লোভ ও আকাংখা।' (আহমাদ
৩/১১৫) ইমাম বুখারী (রহঃ) ও ইমাম মুসলিম (রহঃ) এ হাদীসটি
তাখরীজ করেছেন। (বুখারী ৬৪২১, মুসলিম ১০৪৭)
--- OCR End ---