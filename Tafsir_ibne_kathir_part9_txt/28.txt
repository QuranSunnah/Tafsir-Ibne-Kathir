--- OCR Start ---
তাফসীর ইবন কাসীর
২৮
১৮ তম খন্ড
আল্লামা হাফিয ইমাদুদ্দীন ইব্‌ন কাসীর ছিলেন মুহাদ্দিসগণের নির্ভর,
ঐতিহাসিকদের অবলম্বন এবং তাফসীর বিদ্যা বিশারদদের উন্নত ধ্বজা'।
হাফিয ইবন হাজার আসকালানী (৮৫২ হিজরী) তাঁর 'আদ্দুরারুল কামীনা'
গ্রন্থে বলেন:
'হাদীসের মতন বা মৌল অংশ এবং রিজাল বা চরিত-অভিধান শাস্ত্রের
পঠন-পাঠন ও অধ্যয়নে তিনি সব সময় নিমগ্ন থাকতেন। তাঁর উপস্থিত বুদ্ধি
ও স্মৃতিশক্তি ছিল অত্যন্ত প্রখর, আর তিনি রসিকতা-প্রিয় ছিলেন। জীবদ্দশায়
তাঁর গ্রন্থরাজি চারদিকে ব্যাপকভাবে ছড়িয়ে পড়ে'।
তিনি যেমন ছিলেন লিখাপড়ায় অত্যন্ত পরিশ্রমী এবং জ্ঞান অন্বেষণে
ছিলেন অত্যন্ত তৎপর, তেমনি তার ছিল ক্ষুরধার লেখনী। ফিক্‌হ, তাফসীর
এবং হাদীস শাস্ত্রে তার ছিল পূর্ণ দখল। পড়ালেখার সাথে সাথে তিনি বই পুস্তক
লিখা ও দীনের প্রচার কাজে নিজকে ব্যস্ত রেখেছিলেন।
ঐতিহাসিকগণও ইমাম ইবন কাসীরের (রহঃ) সর্বতোমুখী প্রতিভা,
স্মৃতিশক্তি এবং অগাধ জ্ঞানের গভীরতা সম্পর্কে ভূয়সী প্রশংসা করেন। এ
প্রসঙ্গে আল্লামা ইন ইমাদ (মৃত্যু ১০৯৮ হিজরী/১৬৭৮ খৃষ্টাব্দ) বলেনঃ
তাঁর উপস্থিত বুদ্ধি ও ধীশক্তি ছিল অত্যন্ত প্রখর। কোন বিষয়কে একবার
মুখস্থ করে নিলে তাঁর বিস্মরণ খুব কমই হত। আর তিনি মেধাবীও কম
ছিলেননা। আরাবী সাহিত্যও তিনি সৃষ্টি করেছেন এবং মধ্যম পর্যায়ের
কবিতাও তিনি রচনা করতেন'।
আল্লামা ইবন তাইমিয়ার সঙ্গে বিশেষ সম্পর্ক:
ইবন কাসীরের স্বনাম খ্যাত শ্রদ্ধেয় শিক্ষক আল্লামা হাফিয ইবন তাইমিয়ার
সঙ্গে তাঁর ঘনিষ্ট নিবিঢ় সম্বন্ধ থাকার কারণে শিক্ষা ও জ্ঞানার্জন ব্যাপারে এই
শিষ্যের উপর উস্তাদের প্রভাববিস্তার করেছিল অতি প্রগাঢ়ভাবে। ইবন
কাসীর অধিকাংশ মাসয়ালায় হাফিয ইবন তাইমিয়ার অনুসারী ছিলেন। ইবন
কাযী শাহাবা স্বীয় 'তাবাকাত' গ্রন্থে বলেনঃ
আল্লামা ইমাম ইবন তাইমিয়ার সঙ্গে তাঁর নিবিঢ় সম্পর্ক ছিল। শুধু তাই নয়,
তিনি ইবন তাইমিয়ার মত ও পথকে পূর্ণ সমর্থন যুগিয়ে বিতর্ক করতেন এবং
তাঁর বহু মতের অনুসরণ করতেন। তিন তালাকের মাসয়ালাতেও তিনি ইবন
তাইমিয়ার মতানুযায়ী ফতওয়া দিতেন। এ কারণে তাঁকে এক ভীষণ অগ্নি
পরীক্ষার সম্মুখীন হতে হয় এবং অন্তহীন নির্যাতন যাতনা ভোগ করতে হয়।
--- OCR End ---