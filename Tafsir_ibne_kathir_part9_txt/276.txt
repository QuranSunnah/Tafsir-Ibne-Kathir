সূরা ১০৫ : ফীল,
২৭৬
পারা ৩০
সেনাবাহিনী তার অনুগত থাকবে।' এ কথা অনুযায়ী উভয়ে মাইদানে
অবতীর্ণ হল। তাদের উভয়ের পিছনে পানি-প্রবাহিত পরিখা খনন করা হল
যাতে কেহ পালিয়ে যেতে না পারে। আমীর ইব্‌ন ইরবাত আবরাহার উপর
আক্রমণ করল এবং তরবারীর এক আঘাতে তার শরীর রক্তাক্ত করে
ফেলল। নাক, ঠোঁট এবং মুখমন্ডলের বেশ কিছু অংশ কেটে গেল। এই
অবস্থা দেখে আবরাহার রক্ষী আতৃদাহ্ এক অতর্কিত আক্রমণ চালিয়ে
ইরবাতকে হত্যা করে। মারাত্মকভাবে আহত আবরাহা যুদ্ধ ক্ষেত্র থেকে
ফিরে গেল। বেশ কিছু দিন চিকিৎসার পর তার ক্ষত ভাল হল এবং সে
ইয়ামানের শাসনকর্তা হয়ে বসল।
আবিসিনিয়ার বাদশাহ নাজাশী এ খবর পেয়ে খুবই ক্রুদ্ধ হলেন এবং
এক পত্রে জানালেন : 'আল্লাহর শপথ! আমি তোমার শহরসমূহ ধ্বংস করব
এবং তোমার টিকি কেটে আনব।' আবরাহা অত্যন্ত বিনয়ের সাথে এ পত্রের
জবাব লিখল এবং এক দূতকে নানা প্রকারের মূল্যবান উপঢৌকন, একটা
থলের মধ্যে ইয়ামানের মাটি এবং নিজের মাথার কিছু চুল কেটে ওর মধ্যে
রেখে ওর মুখ বন্ধ করে দিল। তাছাড়া চিঠিতে সে নিজের অপরাধের ক্ষমা
চেয়ে লিখল : 'ইয়ামানের মাটি এবং আমার মাথার চুল হাযির রয়েছে,
আপনি নিজের শপথ পূর্ণ করুন এবং আমার অপরাধ ক্ষমা করে দিন!'
এতে নাজাশী খুশী হলেন এবং ইয়ামানের শাসনভার আবরাহাকে লিখে
দিলেন। তারপর আবরাহা নাজাশীকে লিখল : 'আমি ইয়ামানে আপনার
জন্য এমন একটি গীর্জা তৈরি করছি যে, এরকম গীর্জা ইতোপূর্বে পৃথিবীতে
কখনো তৈরী হয়নি।' অতি যত্ন সহকারে নক্সা খচিত খুবই মযবুত ও অতি
উঁচু করে ঐ গীর্জাটি নির্মিত হল। ঐ গীর্জার চূড়া এত উঁচু ছিল যে, চূড়ার
প্রতি টুপি মাথায় দিয়ে তাকালে মাথার টুপি পড়ে যেত। আরাববাসীরা ঐ
গীর্জার নাম দিয়েছিল 'কালীস' অর্থাৎ টুপি ফেলে দেয়া গীর্জা। এরপর
আবরাহা মনে করল যে, জনসাধারণ যেমন কা'বায় হাজ্জ করে তেমনি ঐ
গীর্জায় গিয়ে হাজ্জ করবে। সারা ইয়ামানে সে এটা ঘোষণা করে দিল।
কিন্তু আরাবের আদনান ও কাহতান গোত্র এ ঘোষণায় খুবই অসন্তুষ্ট হল।
বিশেষ করে কুরাইশরা ভীষণ রাগান্বিত হল। অল্প কয়েকদিন পরে তাদের
এক ব্যক্তি সেখানে চলে যায় এবং রাতের অন্ধকারে ঐ গীর্জায় প্রবেশ করে
পায়খানা করে আসে। পর দিন প্রহরীরা এ অবস্থা দেখে বাদশাহর কাছে