--- OCR Start ---
সূরা ৭৯ : নাযি'আত
৫৬
সাহানা পারা ৩০
فَالْمُدَبِّرْتِ أَمْرًا )অতঃপর যারা সকল কর্ম নির্বাহ করে)। এর দ্বারাও
মালাইকা উদ্দেশ্য। এটা মুজাহিদ (রহঃ), 'আতা (রহঃ), আবূ সালেহ
(রহঃ), হাসান বাসরী (রহঃ), কাতাদাহ (রহঃ), রাবী ইব্‌ন আনাস (রহঃ)
এবং সুদ্দীর (রহঃ) উক্তি। (তাবারী ২৪/১৯০, কুরতুবী ১৯/১৯৪, দুররুল
মানসুর ৮/৪০৩-৪০৫) হাসান বাসরী (রহঃ) বলেন যে, যে মালাইকা
আল্লাহর নির্দেশক্রমে আকাশ হতে পৃথিবী পর্যন্ত সর্বত্র কর্ম নির্বাহকারী ।
বিচার দিবস এবং ঐ দিন মানুষের বাক্যালাপ
'সেই দিন প্রথম শিংগাধ্বনি প্রকম্পিত করবে এবং ওকে অনুসরণ করবে
পরবর্তী শিংগাধ্বনি' এটা দ্বারা দু'টি শিংগাধ্বনি উদ্দেশ্য। ইব্‌ন আব্বাস
)রাঃ) বলেন যে, يَوْمَ تَرْجُفُ الرَّاجِفَةُ، تَتْبَعُهَا الرَّادِفَةُ এই আয়াত দ্বারা
দু'বার প্রকম্পিত হওয়ার কথা বুঝানো হয়েছে। (তাবারী ২৪/১৯১)
মুজাহিদ (রহঃ), হাসান বাসরী (রহঃ), কাতাদাহ (রহঃ), যাহহাক (রহঃ)
এবং অন্যান্যরাও অনুরূপ বর্ণনা করেছেন। (তাবারী ২৪/১৯১, ১৯২)
মুজাহিদ (রহঃ) হতে বর্ণিত হয়েছে যে, প্রথম শিংগার বর্ণনা يَوْمَ تَرْجُفُ
الْأَرْضُ وَالْجِبَلُ )যে দিন যমীন ও পাহাড় প্রকম্পিত হবে) এই আয়াতে
রয়েছে, আর দ্বিতীয় শিংগার বর্ণনা রয়েছে নিম্নের আয়াতে ঃ
يَوْمَ تَرْجُفُ الْأَرْضُ وَالْجِبَالُ وَكَانَتِ الْجِبَالُ كَثِيبًا مَّهِيلًا
সেই দিন পৃথিবী ও পর্বতমালা প্রকম্পিত হবে এবং পর্বতসমূহ বহমান
বালুকারাশিতে পরিণত হবে। (সূরা মুয্যামমিল, ৭৩ : ১৪)
وَ حُمِلَتِ الْأَرْضُ وَالْجِبَالُ فَدُكَّتَا دَكَّةً وَاحِدَةً
পর্বতমালা সমেত পৃথিবী উৎক্ষিপ্ত হবে এবং একই ধাক্কায় তারা চূর্ণ
বিচূর্ণ হয়ে যাবে। (সূরা হাক্কাহ, ৬৯ : ১৪) (তাবারী ২৪/১৯২)
বলা হয়েছে : قُلُوبٌ يَوْمَئِذٍ وَاجِفَةٌ কত হৃদয় সেদিন সন্ত্রস্ত হবে,
তাদের দৃষ্টি ভীতি-বিহ্বলতায় নত হবে। কেননা তারা নিজেদের পাপ এবং
আল্লাহর আযাব আজ প্রত্যক্ষ করবে।
--- OCR End ---