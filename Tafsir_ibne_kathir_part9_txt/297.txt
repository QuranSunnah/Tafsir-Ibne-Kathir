সূরা ১০৮ : কাওছার,
২৯৭
পারা ৩০
ইব্‌ন আব্বাস (রাঃ), মুজাহিদ (রহঃ) সাঈদ ইব্‌ন যুবাইর (রহঃ)
কাতাদাহ (রহঃ) প্রমুখ বলেন যে, এই আয়াত আ'স ইব্‌ন ওয়ায়েল সম্পর্কে
অবতীর্ণ হয়। (তাবারী ২৪/৬৫৬, ৬৫৭) এই দুর্বৃত্ত রাসূলুল্লাহ সাল্লাল্লাহু
আলাইহি ওয়া সাল্লামের আলোচনা শুনলেই বলত : 'ওর কথা রাখ, ওর
কোন পুত্র সন্তান নেই। মৃত্যুর পরই তার নাম নিশানা মুছে যাবে।
(নাউযুবিল্লাহ)। আল্লাহ তা'আলা তখন এ সূরা অবতীর্ণ করেন।
শামীর ইবন আতিয়্যাহ (রহঃ) বলেন যে, উকবা ইব্‌ন আবী মুঈত
সম্পর্কে এ আয়াত অবতীর্ণ হয়। ইব্‌ন আব্বাস (রাঃ) এবং ইকরিমাহ
(রহঃ) বলেন যে, কা'ব ইব্‌ন আশরাফ এবং কুরাইশদের একটি দল
সম্পর্কে এ সূরা অবতীর্ণ হয়। (তাবারী ২৪/৬৫৭)
মুসনাদ বায্যারে ইব্‌ন আব্বাস (রাঃ) হতে বর্ণিত আছে যে, কা'ব ইব্‌ন
আশরাফ যখন মাক্কায় আসে তখন কুরাইশরা তাকে বলে : 'আপনি তো
তাদের সর্দার, আপনি কি ঐ ছোকরাকে (মুহাম্মাদ সাল্লাল্লাহু 'আলাইহি ওয়া
সাল্লামকে) দেখতে পাননা? সে তার সম্প্রদায় থেকে পৃথক হয়ে আছে,
এতদসত্ত্বেও নিজেকে সবচেয়ে ভাল ও শ্রেষ্ঠ মনে করছে? অথচ আমরা
হাজ্জ পালনকারীদের দেখাশোনাকারী, কা'বাগৃহের তত্ত্বাবধায়ক এবং যমযম
কূপের পানি সরবরাহকারী।' দুর্বৃত্ত কা'ব তখন বলল : 'নিঃসন্দেহে তোমরা
তার চেয়ে উত্তম।' আল্লাহ তা'আলা তখন এ আয়াত অবতীর্ণ করেন।' এ
হাদীসের সনদ সহীহ বা বিশুদ্ধ।
'আতা (রহঃ) বলেন যে, এ আয়াত আবূ লাহাব সম্পর্কে অবতীর্ণ হয়।
রাসূলুল্লাহ সাল্লাল্লাহু 'আলাইহি ওয়া সাল্লামের সন্তানের ইন্তিকালের পর এ
দুর্ভাগা দুর্বৃত্ত মুশরিকদেরকে বলতে লাগল ‘আজ রাতে মুহাম্মাদ সাল্লাল্লাহু
আলাইহি ওয়া সাল্লামের বংশধারা বিলোপ করা হয়েছে।' আল্লাহ তা'আলা
তখন এ আয়াত অবতীর্ণ করেন।
সুদ্দী (রহঃ) বলেন যে, যখন কারও পুত্র-সন্তান মারা যায় তখন তাকে
'আবতার' বলা হয়ে থাকে। রাসূলুল্লাহ সাল্লাল্লাহু আলাইহি ওয়া সাল্লামের
সন্তানদের ইন্তিকালের পর শত্রুতার কারণে তারা তাঁকে 'আবতার'
বলছিল। আল্লাহ তা'আলা তখন এ আয়াত অবতীর্ণ করেন। মুশরিকরা
রাসূলুল্লাহ সাল্লাল্লাহু আলাইহি ওয়া সাল্লামের সম্পর্কেও ধারণা করেছিল যে,
সন্তান বেঁচে থাকলে তাঁর আলোচনা জাগরুক থাকত। এখন আর সেটা