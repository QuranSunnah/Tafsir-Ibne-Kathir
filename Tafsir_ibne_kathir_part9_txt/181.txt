সূরা ৮৯: ফাদ্র,
১৮১
পারা ৩০
পাপী ও অন্যায়কারীদের পরিণাম বর্ণনা করার পর আল্লাহ তা'আলা
এখন মু'মিনদের অবস্থা ও পরিণাম বর্ণনা করছেন। যে সব রূহ তৃপ্ত, শান্ত,
পবিত্র এবং সত্যের সহচর, মৃত্যুর সময়ে এবং কাবর হতে উঠার সময়
তাদেরকে বলা হবে : তোমরা তোমাদের রবের কাছে, জান্নাত এবং
আল্লাহর সন্তুষ্টির কাছে ফিরে চল। এই রূহ আল্লাহর প্রতি সন্তুষ্ট এবং
আল্লাহও এর প্রতি সন্তুষ্ট। এই রূহকে এত দেয়া হবে যে, সে আনন্দে
আত্মহারা হয়ে যাবে। তাকে বলা হবে : তুমি আমার বিশিষ্ট বান্দাদের
মধ্যে শামিল হয়ে যাও এবং আমার জান্নাতে প্রবেশ কর। وَادْخُلِي جَنَّتِي
'আমার জান্নাতে প্রবেশ কর' এই বাক্যটি তখন বলা হয় যখন বান্দা
মৃত্যুবরণ করে এবং আরও বলা হবে বিচার দিবসে। বান্দার যখন জান
কবজ করা হয় এবং কাবরে উত্থিত (সাওয়াল জবাবের জন্য) করা হয়
তখন মালাইকা মু'মিনদেরকে এই সুসংবাদ দিয়ে থাকেন।
মুসনাদ ইব্‌ন আবী হাতিমে ইব্ন আব্বাস (রাঃ) হতে বর্ণিত আছে যে,
যখন ... يَأَيَّتُهَا النَّفْسُ এ আয়াতটি অবতীর্ণ হয় তখন আবূ বাকর (রাঃ(
রাসূলুল্লাহ সাল্লাল্লাহু আলাইহি ওয়া সাল্লামের নিকট উপবিষ্ট ছিলেন। তিনি
তখন বলে ওঠেন : 'হে আল্লাহর রাসূল সাল্লাল্লাহু 'আলাইহি ওয়া সাল্লাম!
কি সুন্দর বাণী এটা।” তখন রাসূলুল্লাহ সাল্লাল্লাহু 'আলাইহি ওয়া সাল্লাম
তাঁকে বলেন : '(হে আবূ বাকর (রাঃ)!) আপনাকেও এ কথাই বলা হবে।'
(দুররুল মানসুর ৮/৫১৩)
সূরা ফাজর এর তাফসীর সমাপ্ত।