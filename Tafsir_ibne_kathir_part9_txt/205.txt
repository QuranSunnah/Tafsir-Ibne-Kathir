সূরা ৯২: লাইল,
২০৫
পারা ৩০
ইমাম আহমাদ (রহঃ) ইবন উমার (রাঃ) থেকে বর্ণনা করেন যে,
একদা উমার (রাঃ) বললেন : হে আল্লাহর রাসূল সাল্লাল্লাহু 'আলাইহি
ওয়া সাল্লাম! আপনি কি মনে করেন যে, আমরা যে 'আমল করি তা
আমাদের তাকদীরে পূর্ব হতেই নির্ধারণ করে রাখা হয়েছে, নাকি আমরা
তা নতুন করে শুরু করছি? রাসূল সাল্লাল্লাহু 'আলাইহি ওয়া সাল্লাম উত্তরে
বললেন : ইহা ঐ ধরনেরই যে তা নির্ধারিত হয়ে রয়েছে, অতএব হে
ইবনুল খাত্তাব! 'আমল করে যাও। কারণ প্রত্যেক ব্যক্তির 'আমল করা
সহজ করা হয়েছে। সুতরাং যে সৌভাগ্যবানদের দলভুক্ত হবে সে উত্তম
কাজ করতে থাকবে, আর যে দুর্ভাগাদের দলভুক্ত হবে সে খারাপ কাজ
করতে থাকবে। (আহমাদ ২/৫২, তিরমিযী ৬/৯৩৩) ইমাম তিরমিযী
(রহঃ) হাদীসটিকে হাসান সহীহ বলেছেন।
ইবন জারীর (রহঃ) যাবির ইব্‌ন আবদুল্লাহ (রাঃ) হতে বর্ণনা করেন যে,
তিনি বলেছেন : হে আল্লাহর রাসূল সাল্লাল্লাহু 'আলাইহি ওয়া সাল্লাম!
আমরা যে 'আমল করি তা কি আমাদের তাকদীরে পূর্ব হতেই নির্ধারিত
রয়েছে বলেই করে থাকি, নাকি আমরা এখন যে 'আমল করছি তার উপর
ভিত্তি করে আমাদের ফাইসালা হবে? রাসূল সাল্লাল্লাহু 'আলাইহি ওয়া সাল্লাম
উত্তরে বললেন : ইহা অনেকটা পূর্ব নির্ধারণের মতই। তখন সুরাকা (রাঃ)
বললেন, তাহলে 'আমল করার কি প্রয়োজন? তখন রাসূল সাল্লাল্লাহু
'আলাইহি ওয়া সাল্লাম বললেন : প্রত্যেক ব্যক্তি যে কাজ করবে তার জন্য
সেই কাজ করা সহজ করে দেয়া হবে। ইমাম মুসলিমও (রহঃ) হাদীসটি
বর্ণনা করেছেন। (তাবারী ২৪/৪৭৫, মুসলিম ৪/২০৪১)
ইবন জারীর (রহঃ) আমীর ইব্‌ন আবদুল্লাহ ইব্‌ন যুবাইর (রহঃ) হতে
বর্ণনা করেন : আবূ বাকর (রাঃ) প্রায়ই মাক্কায় যে সমস্ত দাস-দাসী ইসলাম
কবুল করত তাদেরকে ক্রয় করে স্বাধীন করে দিতেন। যারা বয়স্ক এবং
মহিলা তারা ইসলাম কবুল করলে তাদেরকেও মুক্ত করে দিতেন। একবার
তার পিতা তাকে বললেনঃ হে আমার পুত্র! আমি লক্ষ্য করেছি যে, তুমি
দুর্বল শ্রেণীর লোকদেরকেই বেশি মুক্ত করছ, তুমি যদি শক্তি সামর্থবান
লোকদেরকে মুক্ত করতে তাহলে তারা তোমার পাশে দাঁড়াত, তোমার
কাজে সাহায্য করত এবং প্রয়োজন হলে তোমাকে রক্ষা করার কাজে