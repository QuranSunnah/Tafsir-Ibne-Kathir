--- OCR Start ---
সূরা ৮৫ : বুরূজ,
১৩২
পারা ৩০
আল্লাহ তা'আলা বলেন, لَّذِی لَهُ مُلْكُ السَّمَوتِ وَالْأَرْضِ আল্লাহ
তা'আলার পবিত্র গুণ-বৈশিষ্ট্যের মধ্যে এটাও রয়েছে যে, তিনি যমীন,
আসমান এবং সমগ্র মাখলুকাতের মালিক এবং তিনি সকল জিনিসের প্রতি
নযর রাখছেন। তাঁর দৃষ্টিসীমা থেকে কোন জিনিসই গোপন নেই।
বিস্ময়কর বালক, যাদুকর ও সাধকের বর্ণনা
ইমাম আহমাদ (রহঃ) সুহায়েব (রাঃ) হতে বর্ণনা করেন, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন : পূর্বকালে এক বাদশাহ ছিল।
তার দরবারে ছিল এক যাদুকর। সে বৃদ্ধ হয়ে গেলে বাদশাহকে বলে ঃ
আমি তো এখন বৃদ্ধ হয়ে পড়েছি এবং আমার মৃত্যুর সময় ঘনিয়ে এসেছে।
সুতরাং আমাকে এমন একটা ছেলে দিন যাকে আমি ভালভাবে যাদুবিদ্যা
শিক্ষা দিতে পারি।
বাদশাহ একটি মেধাবী বালককে যাদুবিদ্যা শিক্ষা করার জন্য যাদুকরের
নিকট পাঠায়। বালকটি তার শিক্ষাগুরুর বাড়ী যাওয়ার পথে এক সাধকের
আস্তানার পাশ দিয়ে যেত। সাধকও ঐ আস্তানায় বসে কখনো ইবাদাত
করতেন, আবার কখনো জনগণের উদ্দেশে ওয়াজ নাসীহাত করতেন।
বালকটিও পথের পাশে দাঁড়িয়ে ইবাদাতের পদ্ধতি দেখত, কখনো ওয়ায
নাসীহাত শুনত। এ কারণে যাদুকরের কাছেও সে মার খেত এবং বাড়ীতে
বাপ মায়ের কাছেও মার খেত। কারণ যাদুকরের কাছে যেমন দেরীতে
পৌঁছত, তেমনি বাড়ীতেও দেরী করে ফিরত। একদিন সে সাধকের কাছে
তার এ দুরাবস্থার কথা বর্ণনা করল। সাধক তাকে বলে দিলেনঃ যাদুকর
দেরীর কারণ জিজ্ঞেস করলে বলবে যে, মা দেরী করে বাড়ী থেকে আসতে
দিয়েছেন, কাজ ছিল। আবার মায়ের কাছে গিয়ে বলবে যে, যাদুকর দেরী
করে ছুটি দিয়েছে।
এমনিভাবে এ বালক একদিকে যাদু বিদ্যা এবং অন্যদিকে ধর্মীয় বিদ্যা
শিক্ষা করতে লাগল। একদিন সে দেখল যে, তার চলার পথে এক বিরাট
ভয়ংকর জানোয়ার পথ আগলে বসে আছে। পথে লোক চলাচল বন্ধ হয়ে
গেছে। বালকটি মনে মনে চিন্তা করল যে, একটা বেশ সুযোগ পাওয়া
গেছে। দেখা যাক, আল্লাহর কাছে সাধকের ধর্ম অধিক পছন্দনীয় নাকি
--- OCR End ---