সূরা ৮৭ঃ 'আলা,
১৫২
পারা ৩০
নিশ্চয়ই পাঠ করাবো, ফলে তুমি বিস্মৃত হবেনা। কাতাদাহ (রহঃ) বলেন,
তবে হ্যাঁ, যদি স্বয়ং আল্লাহ কোন আয়াত ভুলিয়ে দিতে চান তাহলে সেটা
স্বতন্ত্র কথা। ইমাম ইবন জারীর (রহঃ) এ অর্থই পছন্দ করেন এবং তাতে
এ আয়াতের অর্থ হবে : যে কুরআন আমি তোমাকে পড়াচ্ছি তা ভুলে
যেওনা। তবে হ্যাঁ, আমি যে অংশ মানসুখ করে দেই সেটা ভিন্ন কথা।
অতঃপর আল্লাহ তাবারাকা ওয়া তা'আলা বলেন : إِنَّهُ يَعْلَمُ الْجَهْرَ وَمَا
يَخْفى আল্লাহর কাছে তাঁর বান্দাদের প্রকাশ্য ও গোপনীয় সমস্ত 'আমল বা
কাজ এবং আকীদা বা বিশ্বাস সবই সুস্পষ্ট। হে নাবী! আমি তোমার উপর
ভাল কাজ, ভাল কথা, শারীয়াতের হুকুম-আহকাম সহজ করে দিব। এতে
কোন প্রকার সংকীর্ণতা ও কাঠিন্য থাকবেনা। থাকবেনা কোন প্রকার বক্রতা।
মানুষদেরকে উপদেশ দেয়ার জন্য আল্লাহর তা'আলার আদেশ
আল্লাহ তা'আলা বলেন, فَذَكِّمْ إِنْ نَّفَعَتِ الذِّكْى তুমি এমন জায়গায়
উপদেশ দাও যেখানে উপদেশ হয় ফলপ্রসূ। এতে বুঝা যায় যে, অযোগ্য
অবুঝদেরকে শিক্ষাদান করা উচিত নয়। যেমন আমীরুল মু'মিনীন আলী
(রাঃ) বলেন : 'যদি তোমরা কারও সাথে এমন কথা বল যা তার জন্য
বোধগম্য নয়, তাহলে তোমাদের কল্যাণকর কথা তার জন্য অকল্যাণ বয়ে
আনবে। তাতে ফিতনা-ফাসাদ সৃষ্টি হবে। বরং মানুষের সাথে তোমরা
তাদের বোধগম্য বিষয়ে কথা বল, যাতে মানুষ আল্লাহ ও তাঁর রাসূল
সাল্লাল্লাহু 'আলাইহি ওয়া সাল্লামকে মিথ্যা প্রতিপন্ন করতে না পারে।'
এরপর আল্লাহ তা'আলা বলেন : فَذَكِّمْ إِنْ نَّفَعَتِ الذِّكْرَى এই কুরআন
থেকে তারাই নাসীহাত বা উপদেশ লাভ করবে যাদের অন্তরে আল্লাহ ভীতি
রয়েছে এবং যারা আল্লাহর সাথে সাক্ষাতের ভয় মনে পোষণ করে। পক্ষান্ত
রে যারা হতভাগ্য তারা এ কুরআন থেকে কোন শিক্ষা বা উপদেশ গ্রহণ
করতে পারবেনা। তারা হবে জাহান্নামের অধিবাসী। যেখানে কোনরূপ
আরাম-আয়েশ ও শান্তি-সুখ নেই, বরং আছে চিরস্থায়ী আযাব ও নানা
প্রকার যন্ত্রণাদায়ক শাস্তি।