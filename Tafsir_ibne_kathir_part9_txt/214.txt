সূরা ৯৩ : দুহা,
২১৪
পারা ৩০
বেশী ইবাদাত করতেন এবং দুনিয়া বিমুখ জীবন যাপন করতেন। নাবী
সাল্লাল্লাহু আলাইহি ওয়া সাল্লামের জীবনী যাঁরা পাঠ করেছেন তাঁদের কাছে
এ সম্পর্কে বিস্তারিত কিছু বলা নিষ্প্রয়োজন। রাসূল সাল্লাল্লাহু 'আলাইহি
ওয়া সাল্লামের মৃত্যুর সন্ধিক্ষণে যখন পছন্দ করার সুযোগ দেয়া হয় যে,
তিনি কি দুনিয়ায় আজীবন বেঁচে থেকে অবশেষে জান্নাতে দাখিল হতে চান,
নাকি আল্লাহর সান্নিধ্যে ফিরে যেতে চান, তখন তিনি পৃথিবীর ক্ষণস্থায়ী নিম্ন
স্তরের নিঃশেষিত নি'আমাতের চেয়ে আল্লাহর কাছে তাঁর জন্য যে অশেষ
নি'আমাত রয়েছে তাকে প্রাধান্য দেন।
মুসনাদ আহমাদে আবদুল্লাহ ইব্‌ন মাসঊদ (রাঃ) হতে বর্ণিত আছে যে,
তিনি বলেন : 'রাসূলুল্লাহ সাল্লাল্লাহু 'আলাইহি ওয়া সাল্লাম একটি খেজুর
পাতার চাটাইয়ের উপর শুয়েছিলেন। ফলে তাঁর দেহের পার্শ্বদেশে
চাটাইয়ের দাগ পড়ে গিয়েছিল। ঘুম থেকে জেগে উঠার পর তিনি তাঁর
দেহে হাত বুলিয়ে দিচ্ছিলেন। তাই আমি তাঁকে বললাম : হে আল্লাহর
রাসূল সাল্লাল্লাহু 'আলাইহি ওয়া সাল্লাম! চাটাইয়ের উপর আমাকে নরম
কোন কিছু বিছিয়ে দেয়ার অনুমতি দিন! তিনি আমার এ কথা শুনে বললেন
: 'পৃথিবীর সাথে আমার কি সম্পর্ক? আমি কোথায় এবং দুনিয়া কোথায়?
আমার এবং দুনিয়ার দৃষ্টান্ত তো সেই পথচারী পথিকের মত যে একটি
গাছের ছায়ায় কিছুক্ষণ বিশ্রাম গ্রহণ করে, অতঃপর ঐ স্থান ত্যাগ করে গন্ত
ব্য স্থলের উদ্দেশে চলে যায়।' এ হাদীসটি জামে তিরমিযীতেও বর্ণিত
হয়েছে। ইমাম তিরমিযী (রহঃ) এবং ইমাম ইব্‌ন মাজাহ (রহঃ) ইন
মাসউদের (রাঃ) বরাতে এ হাদীসটি লিপিবদ্ধ করেছেন। ইমাম তিরমিযী
(রহঃ) হাদীসটিকে হাসান সহীহ বলেছেন। (আহমাদ ১/৩৯১, তিরমিযী
৭/৪৮, ইব্‌ন মাজাহ ২/১৩৭৬)
আল্লাহ তা'আলার নাবীর (সাঃ) জন্য
পরকালে অসংখ্য নি'আমাত জমা করে রাখা হয়েছে
আল্লাহ তা'আলা বলেন : وَلَسَوْفَ يُعْطِيكَ رَبُّكَ فَتَرْضًى তোমার রাব্ব
তোমাকে আখিরাতে তোমার উম্মাতের জন্য এত নি'আমাত দিবেন যে,
তুমি খুশী হয়ে যাবে। তোমাকে বিশেষ সম্মান দান করা হবে। বিশেষভাবে