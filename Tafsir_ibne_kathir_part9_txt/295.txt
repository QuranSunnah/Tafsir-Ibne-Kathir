সূরা ১০৮: কাওছার,
২৯৫
পারা ৩০
কুরবানীর মাধ্যমে লা-শারীক আল্লাহর ইবাদাত কর। যেমন অন্য জায়গায়
আল্লাহ সুবহানাহু ওয়া তা'আলা বলেনঃ
قُلْ إِنَّ صَلَاتِي وَنُسُكِي وَمَحْيَايَ وَمَمَاتِي لِلَّهِ رَبِّ الْعُلَمِينَ لَا
شَرِيكَ لَهُ وَبِذَلِكَ أُمِرْتُ وَأَنَا أَوَّلُ الْمُسْلِمِينَ
তুমি বলে দাও : আমার সালাত, আমার কুরবানী, আমার জীবন ও
আমার মরণ সব কিছু সারা জাহানের রাব্ব আল্লাহর জন্য। তাঁর কোন
শরীক নেই, আমি এর জন্য আদিষ্ট হয়েছি, আর আত্মসমর্পকারীদের মধ্যে
আমিই হলাম প্রথম । (সূরা আন'আম, ৬ : 162-163)
কুরবানী দ্বারা এখানে উট বা অন্য পশু কুরবানীর কথা বলা হয়েছে।
ইব্‌ন আব্বাস (রাঃ), 'আতা (রহঃ), মুজাহিদ (রহঃ), ইকরিমাহ (রহঃ)
এবং হাসান বাসরী (রহঃ) বলেছেন যে, আয়াতের মর্মার্থে কুরবানীকে
বুঝানো হয়েছে। (তাবারী ২৪/৬৫৩) কাতাদাহ (রহঃ), মুহাম্মাদ ইব্‌ন
কা'ব আল কারাজী (রহঃ), যাহহাক (রহঃ), রাবী ইব্‌ন আনাস (রহঃ),
'আতা আল খুরাসানী (রহঃ), আল হাকাম (রহঃ), ইসমাঈল ইব্‌ন আবী
খালিদ (রহঃ) এবং সালাফগণের আরও অনেকে একই কথা বলেছেন।
(তাবারী ২৪/৬৫৪) ইহা হল মূর্তিপূজক কাফিরদের আচরণের বিপরীত
পন্থা, যারা আল্লাহকে বাদ দিয়ে অন্যকে সাজদাহ করে এবং তাঁর নামের
পরিবর্তে অন্যের নামে কুরবানী করে। যেমন আল্লাহ সুবহানাহু ওয়া
তা'আলা অন্য জায়গায় বলেনঃ
وَلَا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ وَإِنَّهُ لَفِسْقٌ
আর যে জন্তু যবাহ করার সময় আল্লাহর নাম উচ্চারণ করা হয়না তা
তোমরা আহার করনা। কেননা এটা গর্হিত বস্তু। (সূরা আন'আম, ৬ : ১২১)
এটাও বলা হয়েছে যে, $$তৈ$$ এর অর্থ হল সালাতের সময়ে ডান হাত বাম
হাতের উপর রেখে বুকে বাঁধা। এটা আলী (রাঃ) হতে গায়ের সহীহ সনদের
সাথে বর্ণিত হয়েছে। শা'বী (রহঃ) এ শব্দের তাফসীর এটাই করেছেন। $$তৈ$$
এর অর্থ কুরবানীর পশু যবাহ করা এ উক্তিটিই হল সঠিক উক্তি।