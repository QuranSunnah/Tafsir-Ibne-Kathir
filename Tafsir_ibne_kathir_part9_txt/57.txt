সূরা ৭৯ : নাযি'আত
৫৭
পারা ৩০
যে সব মুশরিক পরস্পর বলাবলি করে, কাবরে যাওয়ার পরেও কি
পুনরায় আমাদেরকে জীবিত করা হবে? আজ তারা নিজেদের জীবনের গ্লানি
ও অবমাননা স্পষ্টভাবে প্রত্যক্ষ করবে।
حَافِرَة কাবরকে বলা হয়। অর্থাৎ কাবরে যাওয়ার পর দেহ পচে-গলে
যাবে এবং অস্থি মাটির সাথে মিশে যাবে। এরপরেও কি পুনরুজ্জীবিত করা
হবে? কুরআনে বর্ণিত হয়েছে ঃ
قَالُوا تِلْكَ إِذَا كَرَّةً خَاسِرَةٌ
‘তারা বলে ঃ তা'ই যদি হয় তাহলে তো এটা সর্বনাশা প্রত্যাবর্তন! (সূরা
নাযি'আত, ৭৯ : ১২) মুহাম্মাদ ইব্‌ন কা'ব বলেন যে, কুরাইশরা বলাবলি
করত যে, আল্লাহ যদি সত্যি সত্যি আমাদের মৃত্যুর পর আবার জীবিত
করেন তাহলে তো দ্বিতীয়বারের এ জীবন অপমানজনক ও ক্ষতিকর বলেই
প্রমাণিত হবে। কুরাইশ কাফিরেরা এ সব কথা বলাবলি করত। حَافِرَة
শব্দের অর্থ মৃত্যুর পরবর্তী জীবন বলে বর্ণনা করা হয়েছে।
এখন আল্লাহ তা'আলা বলেন : فَإِنَّمَا هِيَ زَجْرَةً وَاحِدَةً فَإِذَا هُمْ
بِالسَّاهِرَةِ তারা যে বিষয়টিকে বিরাট ও অসম্ভব বলে মনে করছে সেটা
আমার ব্যাপক ক্ষমতার আওতাধীনে খুবই সহজ ও সাধারণ ব্যাপার। এটা
তো শুধুমাত্র এক বিকট শব্দ। দ্বিতীয়বার সাবধান করার উদ্দেশে এর আগে
কোন সংকেত দেয়া হবেনা। মানুষেরা দাঁড়িয়ে এদিক ওদিক তাকানো
অবস্থায় আল্লাহ তা'আলা ইসরাফীলকে (আঃ) নির্দেশ দিলে তিনি শিংগায়
ফুৎকার দিবেন। তাঁর ফুৎকারের সাথে সাথেই আগের ও পরের সবাই
জীবিত হয়ে যাবে এবং আল্লাহর সামনে এক মাইদানে সমবেত হবে।
যেমন আল্লাহ তা'আলা অন্য জায়গায় বলেনঃ
يَوْمَ يَدْعُوكُمْ فَتَسْتَجِيبُونَ بِحَمْدِهِ وَ تَظُنُّونَ إِنْ لَبِثْتُمْ إِلَّا قَلِيلًا
যেদিন তিনি তোমাদেরকে আহ্বান করবেন এবং তোমরা প্রশংসার সাথে
তাঁর আহ্বানে সাড়া দিবে এবং তোমরা মনে করবে, তোমরা অল্পকালই