--- OCR Start ---
সূরা ৮৯ : ফাদ্র,
১৭৪
পারা ৩০
পাহাড়ের উপর বড় বড় পিলার (স্তম্ভ বা খুটি) নির্মাণ করেছিল, যা তাদের
পূর্বে অন্য কেহ করেনি। (তাবারী ২৪/৪০৬) অবশ্য কাতাদাহ (রহঃ) এবং
ইবন জারীর (রহঃ) এই মতামত ব্যক্ত করেন যে, এর অর্থ হল এই যে,
আদ জাতির সম-সাময়িক সময়ে তাদের মত অন্য কোন গোত্র সৃষ্টি করা
হয়নি। (তাবারী ২৪/৪০৬) দ্বিতীয় অভিমতটি অধিক যুক্তিযুক্ত বলেই মনে
হয়। ইবন যায়িদ (রহঃ) এবং তার সাথে অন্যান্যরা যা বলেছেন তা যুক্তির
দিক থেকে দুর্বল। কারণ তাহলে আল্লাহ তা'আলা বলতেন ‘তাদের মত
করে যমীনে আর কেহকে তৈরী করা হয়নি।' কিন্তু তিনি বলেছেন, তাদের
মত যমীনে আর কেহকে সৃষ্টি করা হয়নি।
অতঃপর আল্লাহ তা'আলা বলেন : ا وَ ثَمُودَ الَّذِينَ جَابُوا الصَّخْرَ بِالْوَادِ
এই ছামূদ জাতি পাহাড়ের পাথর কেটে নিজেদের গৃহ নির্মাণ করত । যেমন
আল্লাহ অন্যত্র বলেনঃ
وَ تَنْحِتُونَ مِنَ الْجِبَالِ بُيُوتًا فَرِهِينَ
তোমরা তো নৈপুণ্যের সাথে পাহাড় কেটে গৃহ নির্মাণ করেছ। (সূরা
শু'আরা, ২৬ঃ ১৪৯) ইব্‌ন আব্বাস (রাঃ) বলেন: তারা পাহাড়ের পাথর
কেটে বিভিন্ন নক্সা করে ঘর-বাড়ী তৈরী করত। (তাবারী ২৪/৪০৮)
মুজাহিদ (রহঃ), কাতাদাহ (রহঃ), যাহহাক (রহঃ), ইবন যায়িদও (রহঃ)
অনুরূপ বর্ণনা করেছেন। (তাবারী ২৪/৪০৮)
ফির'আউনের বর্ণনা
এরপর আল্লাহ তা'আলা বলেন : আর (তুমি কি দেখনি যে, তোমার
রাব্ব কি করেছিলেন) কীলক ওয়ালা ফির'আউনের সঙ্গে। اَوْثَاد এর অর্থ
ইব্‌ন আব্বাস (রাঃ) বাহিনী বা দল বলে উল্লেখ করেছেন যারা
ফির'আউনের কার্যাবলীর বাস্তবায়ন সুদৃঢ় করত। (তাবারী ২৪/৪০৯)
এমনও বর্ণিত আছে যে, ফির'আউনের ক্রোধের সময় তারা লোকদের হাতে
পায়ে পেরেক মেরে ঝুলিয়ে রাখত।
মহাপ্রতাপান্বিত আল্লাহ বলেনঃ
--- OCR End ---