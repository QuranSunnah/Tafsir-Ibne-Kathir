--- OCR Start ---
সূরা ৭৮ : নাবা
৪১
পারা ৩০
পৃথিবীকে আলোকোজ্জ্বল করে থাকে এবং সমস্ত জিনিসকে ঝঝকে
তকতকে করে তোলে ও সারা দুনিয়াকে আলোকময় করে দেয়।
$$وَاَنْزَلْنَا مِنَ الْمُعْصِرَاتِ مَاءً ثَجَاجًا$$
আমি বর্ষণ করেছি মেঘমালা হতে প্রচুর বারি।' ইব্‌ন আব্বাস (রাঃ) বলেন
যে, প্রবাহিত বায়ু মেঘমালাকে এদিক ওদিক নিয়ে যায়। তারপর ঐ
মেঘমালা হতে প্রচুর বৃষ্টি বর্ষিত হয় এবং তা ভূমিকে পরিতৃপ্ত করে। আলী
ইব্‌ন আবী তালহা (রহঃ) বর্ণনা করেন যে, ইব্‌ন আব্বাস (রাঃ) বলেছেনঃ
'মুসিরাত' শব্দের অর্থ হল মেঘমালা। (তাবারী ২৪/১৫৪) ইকরিমাহ
(রহঃ), আবুল আলিয়া (রহঃ), যাহহাক (রহঃ), হাসান বাসরী (রহঃ), রাবী
ইব্‌ন আনাস (রহঃ) এবং আশ শাওরীও (রহঃ) অনুরূপ বর্ণনা করেছেন।
ইন জারীরও (রহঃ) এ অর্থকেই প্রাধান্য দিয়েছেন। (তাবারী ২৪/১৫৩,
বাগাবী ৪/৪৩৭) আল ফাররা (রহঃ) বলেন: উহা হল ঐ ধরনের মেঘ
যাতে বৃষ্টির কণা জমা আছে, কিন্তু উহা থেকে বৃষ্টি বর্ষিত হয়না। এর
উদাহরণ স্বরূপ ঐ সমস্ত মহিলাদের কথা বলা হয়েছে যাদের মাসিক চক্র
উপস্থিত হলেও স্রাব প্রবাহিত হয়না। (বাগাবী ৪/৪৩৭)
আরাবে $$إِمْرَأَةٌ مُعْصِرَةٌ$$ ঐ নারীকে বলা হয় যার মাসিক ঋতুর সময়
নিকটবর্তী হয়েছে কিন্তু এখনো ঋতু শুরু হয়নি। অনুরূপভাবে এখানেও অর্থ
এই যে, আকাশে মেঘ দেখা দিয়েছে কিন্তু এখনও মেঘ হতে বৃষ্টি বর্ষণ শুরু
হয়নি। যেমন আল্লাহ তা'আলা বলেনঃ
$$اللهُ الَّذِي يُرْسِلُ الرِّيحَ فَتُثِيرُ سَحَابًا فَيَبْسُطُهُ فِي السَّمَاءِ كَيْفَ
يَشَاءُ وَيَجْعَلُهُ كِسَفًا فَتَرَى الْوَدْقَ يَخْرُجُ مِنْ خِلْلِهِ$$
আল্লাহ! তিনি বায়ু প্রেরণ করেন; ফলে এটা মেঘমালাকে সঞ্চারিত করে,
অতঃপর তিনি একে যেমন ইচ্ছা আকাশে ছড়িয়ে দেন, পরে একে খন্ড
বিখন্ড করেন এবং তুমি দেখতে পাও ওটা হতে নির্গত হয় বারিধারা। (সূরা
রূম, ৩০ঃ ৪৮)
--- OCR End ---