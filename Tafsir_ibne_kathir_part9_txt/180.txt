--- OCR Start ---
সূরা ৮৯: ফাদ্র,
১৮০
পারা ৩০
আসবেন সেটা তিনিই ভাল জানেন। মালাইকা/ফেরেশতারাও তাঁর সামনে
কাতারবন্দী হয়ে হাযির হবেন। আল্লাহ তা'আলা বলেন, জাহান্নামকেও
কাছে নিয়ে আসা হবে।
ইমাম মুসলিম ইব্‌ন হাজ্জাজ (রহঃ) স্বীয় সহীহ গ্রন্থে আবদুল্লাহ ইব্‌ন
মাসউদ (রাঃ) হতে বর্ণনা করেন যে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : 'সেদিন জাহান্নামকে কাছে নিয়ে আসা হবে এবং ওর
সত্তর হাজার লাগাম থাকবে এবং প্রত্যেক লাগামে সত্তর হাজার মালাইকা
থাকবে। তাঁরা জাহান্নামকে টেনে নিয়ে আসবে।' ইমাম তিরমিযীও (রহঃ)
আবদুল্লাহ ইব্‌ন আবদুর রাহমান দারিমী (রাঃ) হতে এটি বর্ণনা করেছেন।
(মুসলিম ৪/২১৮৪, তিরমিযী ৭/২৯৪)
আল্লাহ তা'আলা বলেন : يَوْمَئِذٍ يَتَذَكَّرُ الْإِنْسَانُ সেদিন মানুষ তার
নতুন পুরাতন সকল 'আমল বা কার্যাবলী স্মরণ করতে থাকবে। মন্দ
'আমলের জন্য অনুশোচনা করবে, ভাল কাজ না করা বা কম করার কারণে
দুঃখ/আফসোস করবে। পাপ কাজের জন্য লজ্জিত হবে।
মুহাম্মাদ ইব্‌ন আমরাহ (রাঃ) নামক রাসূলুল্লাহ সাল্লাল্লাহু আলাইহি ওয়া
সাল্লামের একজন সাহাবী হতে বর্ণিত আছে, তিনি বলেন: কোন বান্দা যদি
জন্ম থেকে শুরু করে মৃত্যু পর্যন্ত সাজদায় পড়ে থাকে এবং আল্লাহ
তা'আলার পূর্ণ আনুগত্যে সারা জীবন কাটিয়ে দেয় তবুও সে কিয়ামাতের
দিন তার সকল সৎ 'আমলকে তুচ্ছ ও সামান্য মনে করবে। তার একান্ত
ইচ্ছা হবে যে, যদি সে পুনরায় পৃথিবীতে ফিরে গিয়ে আরও অনেক সৎ
'আমল সঞ্চয় করতে পারত।' (আহমাদ ৪/১৮৫)
এরপর মহাপ্রতাপান্বিত আল্লাহ বলেন : وَلَا يُؤْثِقُ وَثَاقَةَ اَحَدٌ সেই দিন
আল্লাহর দেয়া আযাবের মত আযাব আর কেহ দিতে পারবেনা। তিনি তাঁর
অবাধ্য ও অকৃতজ্ঞ বান্দাদেরকে যে ভয়াবহ শাস্তি প্রদান করবেন ঐরূপ
শাস্তি দেয়ার ক্ষমতা কারও নেই এবং তাঁর বন্ধনের মত বন্ধনও কেহ করতে
পারেনা। মালাইকা আল্লাহর অবাধ্য ও অকৃতজ্ঞ বান্দাদেরকে নিকৃষ্ট ধরনের
শিকল এবং বেড়ী পরিধান করাবেন।
--- OCR End ---