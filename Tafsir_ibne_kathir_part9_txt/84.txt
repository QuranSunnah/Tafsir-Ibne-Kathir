সূরা ৮১ : তাকভীর,
৮৪
পারা ৩০
পাগড়ী বা কাপড় ভাজ করা। অতএব আল্লাহ বর্ণিত 'কুয়িরাত' শব্দের অর্থ
হচ্ছে এক অংশের সাথে অন্য অংশ জড়িয়ে ফেলা বা মুড়ানো। অতঃপর
ওকে ছুড়ে ফেলে দেয়া। যখন এটি করা হবে তখন আলো বিলীন হয়ে
যাবে। যেমন অন্যত্র আল্লাহ তা'আলা বলেন:
وَ إِذَا الْكَوَاكِبُ انْتَثَرَتْ
যখন নক্ষত্রমণ্ডলী বিক্ষিপ্তভাবে ঝরে পড়বে। (সূরা ইনফিতার, ৮২ : ২)
উবাই ইব্‌ন কা'ব (রাঃ) বলেন যে, কিয়ামাতের পূর্বে ছয়টি নিদর্শন
পরিলক্ষিত হবে। জনগণ বাজারে থাকবে এমতাবস্থায় হঠাৎ সূর্যের আলো
হারিয়ে যাবে। তারপর নক্ষত্ররাজি খসে খসে পড়তে থাকবে। এরপর
অকস্মাৎ পর্বতরাজি মাটিতে ঢলে পড়বে এবং যমীন ভীষণভাবে কাঁপতে
শুরু করবে। মানব, দানব ও বন্য জন্তুসমূহ সবাই পরস্পর মিলিত হয়ে
যাবে। শাইতানের ভয়ে মানুষ এবং মানুষের ভয়ে শাইতান পালাতে
থাকবে। গৃহপালিত ও বন্য পশু-পাখি সব জড় হয়ে, যে মানুষকে দেখে
ভয়ে পালিয়ে যেত, তাদের কাছেই তারা নিরাপত্তার জন্য ছুটে আসবে।
মানুষ এমন ভীত-সন্ত্রস্ত হয়ে পড়বে যে, তারা তাদের প্রিয় ও মূল্যবান
গর্ভবতী উষ্ট্রীর খবর পর্যন্তও নিবেনা। জিনেরা বলবে: আমরা যাই, খবর
নিয়ে আসি, দেখি কি হচ্ছে? কিন্তু তারা দেখবে যে, সমুদ্রেও আগুন লেগে
গেছে। ঐ অবস্থায়ই যমীন ফেটে যাবে এবং আকাশ ফাটতে শুরু করবে।
সপ্ত যমীন ও সপ্ত আকাশের একই অবস্থা হবে। এমন অবস্থায় এক দিক
থেকে গরম বাতাস প্রবাহিত হবে, যে বাতাসে সব প্রাণী মারা যাবে।
(তাবারী ২৪/২৩৭)
পাহাড়, পশু-পাখি ও বন্য প্রাণীর ভয়াবহ অবস্থা
وَ إِذَا النُّجُومُ انْكَدَرَتْ এর অর্থ হচ্ছে, যখন উহারা চারিদিকে
বিক্ষিপ্তভাবে ছিটকে যাবে। পাহাড় নিজ জায়গা থেকে বিচ্যুত হয়ে নাম
নিশানাহীন হয়ে পড়বে। সমগ্র ভূ-পৃষ্ঠ সমতল প্রান্তরে পরিণত হবে।
মুজাহিদ (রহঃ) বলেন : উট-উষ্ট্রীসমূহের প্রতি কেহ লক্ষ্য রাখবেনা।
(তাবারী ২৪/২৪০) উবাই ইব্‌ন কা'ব (রাঃ) এবং যাহহাক (রহঃ) বলেনঃ
অযত্নে, অনাদরে ওগুলোকে ছেড়ে দেয়া হবে। (তাবারী ২৪/২৪০) রাবী