--- OCR Start ---
সূরা ১০৮: কাওছার,
২৯৪
পারা ৩০
আনাস (রাঃ) থেকে বর্ণনা করেন যে, এক ব্যক্তি বললেন : ইয়া রাসূলুল্লাহ
সাল্লাল্লাহু 'আলাইহি ওয়া সাল্লাম! আল কাউছার কি? তিনি উত্তরে বললেন :
ইহা হল জান্নাতের একটি নদী যা আমার রাব্ব আমাকে দান করেছেন। এর
পানি দুধের চেয়েও সাদা এবং মধুর চেয়েও মিষ্টি, এর চারপাশে রয়েছে পাখি
যাদের ঘাড়সমূহ পিংগল বর্ণের।
উমার (রাঃ) বললেনঃ হে আল্লাহর রাসূল সাল্লাল্লাহু 'আলাইহি ওয়া
সাল্লাম! নিশ্চয়ই ঐ পাখিগুলি দেখতে খুবই সুন্দর। রাসূল সাল্লাল্লাহু
'আলাইহি ওয়া সাল্লাম বললেন : হে উমার! যে ঐ পাখি আহার করবে সে
দেখতে তাদের চেয়েও অধিক সুন্দর হবে। (আহমাদ ৩/২২০)
সহীহ বুখারীতে সাঈদ ইব্‌ন যুবাইর (রহঃ) ইব্‌ন আব্বাস (রাঃ) হতে
বর্ণিত আছে যে, কাওছারের মধ্যে ঐ কল্যাণ নিহিত রয়েছে যা আল্লাহ
তা'আলা খাস করে তাঁর নাবী সাল্লাল্লাহু 'আলাইহি ওয়া সাল্লামকে দান
করেছেন। আবূ বিশর (রহঃ) সাঈদ ইব্‌ন যুবাইরকে (রাঃ) বলেন :
লোকদের তো ধারণা এই যে, কাওছার হল জান্নাতের একটি নদী। তখন
সাঈদ (রহঃ) বললেন : জান্নাতে যে নদীটি রয়েছে সেটা ঐ কল্যাণের অন্ত
র্ভুক্ত যা আল্লাহ খাস করে তাঁর নাবী সাল্লাল্লাহু 'আলাইহি ওয়া সাল্লামকে
দান করেছেন। (ফাতহুল বারী ৮/৬০৩)
ইমাম আহমাদ (রহঃ) ইব্‌ন উমার (রাঃ) থেকে বর্ণনা করেন, রাসূল
সাল্লাল্লাহু 'আলাইহি ওয়া সাল্লাম বলেছেন : আল কাউছার হল জান্নাতের
একটি নদী, যার দুই তীর হল সোনার তৈরী এবং উহা মনি-মুক্তার উপর
দিয়ে প্রবাহিত। উহার পানি দুধের চেয়েও সাদা এবং মধুর চেয়েও মিষ্টি।
এ হাদীসটি একই ধারা বর্ণনায় তিরমিযী (রহঃ), ইবন মাজাহ (রহঃ), ইবন
আবী হাতিম (রহঃ) এবং ইবন জারীর (রহঃ) তাদের গ্রন্থে লিপিবদ্ধ
করেছেন। ইমাম তিরমিযী (রহঃ) একে হাসান সহীহ বলেছেন। (আহমাদ
২/৬৭, তিরমিযী ৯/২৯৪, ইবন মাজাহ ২/১৪৫০, তাবারী ২৪/৬৫০)
আল্লাহ তাআ'লা বলেন : إِنَّا أَعْطَيْنُكَ الْكَوْثَرَ হে নাবী! নিশ্চয়ই আমি
তোমাকে কাওছার দান করেছি। অতএব তুমি স্বীয় রবের উদ্দেশে সালাত
আদায় কর এবং কুরবানী কর। নিশ্চয়ই তোমার প্রতি বিদ্বেষ
পোষণকারীরাই তো নির্বংশ। অর্থাৎ হে নাবী! তুমি নাফল সালাত ও
--- OCR End ---