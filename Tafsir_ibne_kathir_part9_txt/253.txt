--- OCR Start ---
সূরা ৯৯ : যিলযালাহ,
২৫৩
পারা ৩০
: 'হায়! এই ধন-সম্পদের জন্য আমার হাত কেটে দেয়া হয়েছিল!'
অতঃপর তারা ওগুলো ফেলে চলে যাবে, তারা কেহই ওগুলো হতে কিছুই
গ্রহণ করবেনা।' (মুসলিম ১০১৩)
মানুষ বলবে : এর কি হল? যমীন ও আসমান সম্পূর্ণরূপে পরিবর্তন করে
দেয়া হবে। ঐ দৃশ্য সবাই দেখবে এবং সবাইকে মহাপরাক্রমশালী আল্লাহর
সামনে হাযির করা হবে। মোট কথা, সেই ধন সম্পদ এমনভাবে বিক্ষিপ্ত
অবস্থায় পড়ে থাকবে যে, ওগুলির প্রতি কেহ চোখ তুলেও চাবেনা। মানুষ
বিস্ময় বিস্ফারিত নেত্রে সেদিকে তাকিয়ে বলবে: হায়! এগুলির তো নড়া-
চড়া করার কোন শক্তি ছিলনা। এগুলি তো স্তব্ধ-নিথর হয়ে পড়ে থাকত।
আজ এগুলির কি হল যে, এমন থরথর করে কাঁপছে! পূর্ববর্তী ও পরবর্তী
সমস্ত মৃতদেহ যমীন বের করে দিবে। যমীন খোলাখুলি ও সুস্পষ্টভাবে সাক্ষ্য
দিবে যে, অমুক অমুক ব্যক্তি তার উপর অমুক অমুক নাফরমানী করেছে।
আবূ হুরাইরাহ (রাঃ) হতে বর্ণিত আছে যে, রাসূল সাল্লাল্লাহু 'আলাইহি ওয়া
সাল্লাম يَوْمَئِذٍ تُحَدِّثُ أَخْبَارَهَا এই আয়াতটি পাঠ করে বললেনঃ ‘যমীনের
বৃত্তান্ত কি তা কি তোমরা জান?' সাহাবীগণ উত্তরে বললেন : 'আল্লাহ এবং
তাঁর রাসূল সাল্লাল্লাহু 'আলাইহি ওয়া সাল্লামই ভাল জানেন।' তখন রাসূলুল্লাহ
সাল্লাল্লাহু 'আলাইহি ওয়া সাল্লাম বললেনঃ
'আদম সন্তান যে সব 'আমল যমীনে করেছে তার সব কিছু যমীন এভাবে
প্রকাশ করে দিবে, যে অমুক ব্যক্তি অমুক সময়ে অমুক জায়গায় এই এই পাপ
ও এই এই সৎ কাজ করেছে।' এ হাদীসটি ইমাম আহমাদ (রহঃ), ইমাম
তিরমিযী (রহঃ) এবং ইমাম নাসাঈ (রহঃ) বর্ণনা করেছেন। ইমাম তিরমিযী
হাদীসটিকে হাসান সহীহ গারীব বলেছেন। ইমাম বুখারী (রহঃ) একে মুনকার
বলেছেন। (আহমাদ ২/৩৭৪, তিরমিযী ৯/২৮৫, নাসাঈ ১১৬৯৩)
অতঃপর বলা হয়েছে بِأَنَّ رَبَّكَ أَوْحَى لَهَا অর্থাৎ আল্লাহ তা'আলা
যমীনকে অনুমতি দিবেন। শাবীব ইন্ন বিশর (রহঃ) ইকরিমাহ (রহঃ) হতে
বর্ণনা করেন যে, ইব্‌ন আব্বাস (রাঃ) বলেছেন যে, يَوْمَئِذٍ تُحَدِّثُ أَخْبَارَهَا
এর অর্থ হচ্ছে দিবসকে তার প্রভু কথা বলতে আদেশ করবেন। তখন সে
--- OCR End ---