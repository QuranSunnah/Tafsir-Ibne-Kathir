সূরা ৭৮ : নাবা
47
পারা ৩০
আল্লাহ তা'আলার উক্তি : নিশ্চয়ই জাহান্নাম ওঁৎ পেতে রয়েছে; (ওটা
হবে) সীমালংঘনকারীদের প্রত্যাবর্তন স্থল । যারা উদ্ধত, নাফরমান ও রাসূল
সাল্লাল্লাহু আলাইহি ওয়া সাল্লামের বিরুদ্ধাচরণকারী, জাহান্নামই তাদের
প্রত্যাবর্তন ও অবস্থান স্থল।
এরপর আল্লাহ তা'আলা বলেন : 'সেখানে তারা যুগ যুগ ধরে অবস্থান
করবে।' اَحْقَاب শব্দটি حقب শব্দের বহুবচন। দীর্ঘ যুগকে حَقَّب বলা
হয়। খালিদ ইব্‌ন মা'দান (রহঃ) বলেন যে, এই আয়াতটি এবং إِلَّا مَا
شَاءَ رَبُّكَ (অর্থাৎ তবে যদি আল্লাহর ইচ্ছা হয় তাহলে ভিন্ন কথা) (সূরা
হুদ, ১১ : ১০৭) এই আয়াতটি একাত্মবাদীদের ব্যাপারে অবতীর্ণ
হয়েছে। (তাবারী ২৪/১৬২)
ইবন জারীর (রহঃ) সালিম (রহঃ) হতে বর্ণনা করেন যে, হাসান বাসরীকে
(রহঃ) اَحْقَابًا সম্পর্কে জিজ্ঞেস করা হলে বলা হয় যে, এ বিষয়ে কোন নির্দিষ্ট
সময়ের কথা বুঝানো হয়না, বরং সাধারণভাবে বুঝতে হবে যে, জাহান্নামে
অবস্থানের কোন সময়-সীমা নেই। অবশ্য তারা উল্লেখ করেন যে, حُقب এর
অর্থ হল সত্তর বছর এবং ঐ সত্তর বছরের প্রতিটি দিন তোমাদের হিসাব মতে
(বর্তমান পৃথিবীতে) এক হাজার বছরের সমান। (তাবারী ২৪/১৬২)
কাতাদাহ (রহঃ) বলেন যে, আত্কাব কখনো শেষ হবার নয়। এক হাকব
শেষ হলে অন্য হাকব শুরু হয়ে যাবে। এই আহকাবের সঠিক সময়ের জ্ঞান
একমাত্র আল্লাহ তা'আলারই রয়েছে। তবে মানুষকে শুধু এতটুকু জানানো
হয়েছে যে, আশি বছরে এক حَتَّب হয়। এক বছরের মধ্যে রয়েছে তিনশ'
ষাট দিন এবং প্রতিটি দিন দুনিয়ার এক হাজার বছরের সমান।
এরপর মহাপ্রতাপান্বিত আল্লাহ বলেন : সেখানে তারা আস্বাদন করবেনা
শৈত্য, না কোন পানীয়। অর্থাৎ জাহান্নামীদেরকে এমন ঠাণ্ডা জিনিস দেয়া
হবেনা যার ফলে তাদের কলিজা ঠাণ্ডা হতে পারে এবং ঠাণ্ডা পানীয়ও পান
করতে দেয়া হবেনা। বরং এর পরিবর্তে পান করতে দেয়া হবে ফুটন্ত পানি
রক্ত ও পুঁজ।