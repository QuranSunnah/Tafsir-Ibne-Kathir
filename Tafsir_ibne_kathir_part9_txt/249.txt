সূরা ৯৮ : বাইয়্যিনাহ,
২৪৯
পারা ৩০
رَضِيَ اللَّهُ عَنْهُمْ وَرَضُوا عَنْهُ
এবং তাদেরকে এর আগে বা পরে আর যা কিছু দেয়া হোকনা কেন তা হবে
তাদের কাছে মূল্যহীন। কারণ আল্লাহর সন্তুষ্টিই হল একজন মু'মিনের
সবচেয়ে বড় অর্জন।
অতঃপর আল্লাহ তা'আলা বলেন : ذَلِكَ لِمَنْ خَشِيَ رَبَّهُ এটা ঐ ব্যক্তির
জন্য যে নিজের রাব্বকে ভয় করে। অর্থাৎ যার মনে আল্লাহ তা'আলার প্রতি
শ্রদ্ধা ও ভয়-ভীতি রয়েছে। ইবাদাত করার সময় যে মন প্রাণ দিয়ে আল্লাহর
ইবাদাত করে, এমনভাবে ইবাদাত করে যেন চোখের সামনে রাব্বুল
আ'লামীন আল্লাহকে দেখতে পাচ্ছে এবং সে আল্লাহকে দেখতে না পেলেও
আল্লাহ তাকে দেখতে পাচ্ছেন।
মুসনাদ আহমাদে আবূ হুরাইরাহ (রাঃ) হতে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন : 'সর্বোত্তম সৃষ্ট জীব কে এ
সংবাদ কি আমি তোমাদেরকে দিবনা?' সাহাবীগণ উত্তরে বললেনঃ
‘অবশ্যই হে আল্লাহর রাসূল সাল্লাল্লাহু 'আলাইহি ওয়া সাল্লাম! আমাদেরকে
আপনি এ খবর দিন।' রাসূলুল্লাহ সাল্লাল্লাহু 'আলাইহি ওয়া সাল্লাম তখন
বললেন : 'আল্লাহর সৃষ্ট মানুষের মধ্যে ঐ মানুষ সবচেয়ে উত্তম যে
জিহাদের ডাক শোনার জন্য ঘোড়ার লাগাম ধরে থাকে এবং ভীত-সন্ত্রস্ত
অবস্থায় শত্রুদলে প্রবেশ করে বীরত্বের পরিচয় দেয়। আমি কি
তোমাদেরকে সর্বোত্তম সৃষ্টির সংবাদ দিব? তারা বললেন : 'অবশ্যই হে
আল্লাহর রাসূল সাল্লাল্লাহু 'আলাইহি ওয়া সাল্লাম! তিনি বললেন : যে ব্যক্তি
নিজের বকরীর পালের মধ্যে অবস্থান করা সত্ত্বেও সালাত আদায় করে এবং
যাকাত প্রদান করে । এবার আমি কি তোমাদেরকে এক নিকৃষ্ট সৃষ্টির
সংবাদ দিব? সে হল ঐ ব্যক্তি যার কাছে (কোন অভাবগ্রস্ত) আল্লাহর নামে
কিছু চাওয়ার পর, কিছু না দিয়ে ফিরিয়ে দেয়।' (আহমাদ ২/৩৯৬)
সূরা বাইয়্যিনাহ্ এর তাফসীর সমাপ্ত।