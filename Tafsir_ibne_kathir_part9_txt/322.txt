আশ্রয় প্রার্থনা করার সূরা
৩২২
পারা ৩০
যেমন আয়াত আর কখনো অবতীর্ণ হয়নি।' তারপর তিনি قُلْ أَعُوذُ بِرَبِّ
الْفَلَقِ এবং قُلْ اَعُوذُ بِرَبِّ النَّاسِ এ সূরা দু'টি তিলাওয়াত করেন।
(মুসলিম ১/৫৫৮, আহমাদ ৪/১৪৪, তিরমিযী ৯/৩০৩, নাসাঈ ৮/২৫৪)
ইমাম তিরমিযী (রহঃ) হাদীসটিকে হাসান সহীহ বলেছেন।
মুসনাদ আহমাদে উকবাহ ইব্‌ন আ'মির (রাঃ) হতেই আরও একটি
হাদীস বর্ণিত আছে যে, তিনি বলেন : 'আমি মাদীনার গলি পথে রাসূলুল্লাহ
সাল্লাল্লাহু আলাইহি ওয়া সাল্লামের সাথে তাঁর উটের লাগাম ধরে যাচ্ছিলাম,
এমন সময় তিনি আমাকে বললেন : 'এসো এবার তুমি আরোহণ কর।'
আমি মনে করলাম যে, তাঁর কথা না শোনা অবাধ্যতা হবে, তাই আরোহণ
করতে সম্মত হলাম। কিছুক্ষণ পর আমি নেমে গেলাম এবং রাসূলুল্লাহ
সাল্লাল্লাহু 'আলাইহি ওয়া সাল্লাম আরোহণ করলেন। তারপর তিনি বললেন
: 'হে উকবাহ! মানুষ যা পাঠ করে তা থেকে আমি কি তোমাকে দু'টি
উৎকৃষ্ট সূরা শিখিয়ে দিবনা?' আমি বললাম : 'হ্যাঁ অবশ্যই, হে আল্লাহর
রাসূল সাল্লাল্লাহু 'আলাইহি ওয়া সাল্লাম! আমাকে তা শিখিয়ে দিন! তখন
তিনি আমাকে قُلْ أَعُوذُ بِرَبِّ النَّاسِ এবং قُلْ اَعُوذُ بِرَبِّ الْفَلَقِ পাঠ করে
শোনালেন । অতঃপর আযান দেয়া হলে রাসূলুল্লাহ সাল্লাল্লাহু 'আলাইহি ওয়া
সাল্লাম সালাত আদায় করলেন এবং সালাতে এ সূরা দু'টি পাঠ করলেন।
তারপর তিনি আমাকে অতিক্রম করে চলে যাবার সময় বললেন : 'হে
উকবাহ! আমি সূরা দু'টি পাঠ করেছি তা তুমি লক্ষ্য করেছ কি? শোন!
ঘুমানোর সময় এবং ঘুম থেকে উঠার সময় এ সূরা দু'টি পাঠ করবে।'
(আহমাদ ৪/১৪৪, আবূ দাউদ ২/১৫২, নাসাঈ ৮/২৫২, ২৫৩)
ইমাম নাসাঈ (রহঃ) উকবাহ ইব্‌ন আমির (রাঃ) থেকে বর্ণনা করেন,
একদা আমি রাসূলুল্লাহ সাল্লাল্লাহু 'আলাইহি ওয়া সাল্লামের সাথে হাটছিলাম,
তিনি বললেন : হে উকবাহ! বল। আমি জিজ্ঞেস করলাম : আমি কি বলব?
তিনি চুপ থাকলেন এবং আমার কথার কোন জবাব দিলেননা। অতঃপর তিনি
আবার বললেন : বল। আমি উত্তর দিলাম : হে আল্লাহর রাসূল! আমি কি
বলব? তিনি বললেন : বল قُلْ اَعُوْذُ بِرَبِّ الْفَلَقِ সুতরাং আমি এই সূরাটি