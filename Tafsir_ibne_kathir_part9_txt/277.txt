--- OCR Start ---
সূরা ১০৫ : ফীল,
২৭৭
পারা ৩০
খবর পাঠালে এবং আবরাহা এ অভিমত ব্যক্ত করল যে, কুরাইশরাই এ
কাজ করেছে, তাদের মর্যাদা ক্ষুণ্ণ করা হয়েছে বলেই এ কাণ্ড তারা করেছে।
আবরাহা তৎক্ষণাৎ শপথ করে বলল: 'আমি মাক্কার বিরুদ্ধে অভিযান
চালাব এবং কা'বা ঘরের একটির পর একটি ইট খুলে ফেলব।'
মুকাতিল ইব্‌ন সুলাইমানের (রহঃ) বর্ণনায় এরূপও আছে যে,
কয়েকজন উদ্যোগী কুরাইশ যুবক ঐ গীর্জায় আগুন জ্বালিয়ে দিয়েছিল।
সেই দিন বাতাস প্রচণ্ড বেগে প্রবাহিত হয়েছিল বলে আগুন ভালভাবে ঐ
গীর্জাকে গ্রাস করেছিল এবং ওটা মাটিতে ধ্বসে পড়েছিল। অতঃপর ক্রুদ্ধ
আবরাহা এক বিরাট বাহিনী নিয়ে মাক্কা অভিমুখে রওয়ানা হল যাদের
প্রতিরোধ করার সাহস কেহ করছিলনা। তাদের সাথে এক বিরাট উঁচু ও
মোটা হাতী ছিল। ঐরূপ হাতী ইতোপূর্বে কখনো দেখা যায়নি। হাতীটির
নাম ছিল মাহমুদ। বাদশাহ নাজাশী মাক্কা অভিযান সফল করার লক্ষ্যে ঐ
হাতিটি আবরাহাকে দিয়েছিল। ঐ হাতীর সাথে আবরাহা আরো আটটি
অথবা বারোটি হাতী নিল। তার উদ্দেশ্য ছিল যে, সে বাইতুল্লাহর খুঁটিতে
শিকল বেঁধে দিবে, তারপর সমস্ত হাতীর গলায় ঐ শিকল লাগিয়ে দিবে।
এতে শিকল টেনে হাতীগুলো সমস্ত দেয়াল একত্রে ধ্বসিয়ে দিবে। মাক্কার
অধিবাসীরা এ সংবাদ পেয়ে দিশেহারা হয়ে পড়ল। যে কোন অবস্থায় এর
মুকাবিলা করে কা'বাকে রক্ষা করার তারা সিদ্ধান্ত গ্রহণ করল।
যু নফর নামক ইয়ামানের একজন সম্ভ্রান্ত বংশীয় লোক নিজের গোত্র ও
আশে পাশের বহু সংখ্যক প্রতিপত্তিশালী আরাবকে একত্রিত করে দুর্বৃত্ত
আবরাহার মুকাবিলা করলেন। যু নফর পরাজিত হলেন এবং আবরাহার
হাতে বন্দী হলেন। কিন্তু মহাপরাক্রমশালী আল্লাহর ইচ্ছা ছিল অন্য রকম।
যু-নফরকে বন্দী করে তাকে সঙ্গে নিয়ে আবরাহা মাক্কার পথে অগ্রসর হল।
খাশআম গোত্রের এলাকায় পৌঁছার পর নুফায়েল ইব্‌ন হাবীব খাশআমী
তার গোত্রের সাথে শাহরান ও নাহিস গোত্রের একদল সৈন্য নিয়ে
আবরাহার মুকাবিলা করলেন। কিন্তু দুর্ভাগ্যবশতঃ প্রাণপণ যুদ্ধ করে তাঁরাও
আবরাহার হাতে পরাজয় বরণ করলেন। নুফায়েল ইব্‌ন হাবীবকেও যু-
নফরের মত বন্দী করা হল। আবরাহা প্রথম নুফায়েলকে হত্যা করার ইচ্ছা
করল, কিন্তু পরে মাক্কার পথ দেখিয়ে নেয়ার উদ্দেশে জীবিতাবস্থায় সঙ্গে
নিয়ে চলল। তায়েফের উপকণ্ঠে পৌঁছলে সাকীফ গোত্র আবরাহার সাথে
--- OCR End ---