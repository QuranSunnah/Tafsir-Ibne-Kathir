সূরা ৮০ : আ'বাসা
৭৫
পারা ৩০
ইকরিমাহ (রহঃ), যাহহাক (রহঃ), আবূ সালিহ (রহঃ), কাতাদাহ (রহঃ),
সুদ্দী (রহঃ) প্রমুখজনও এভাবেই ব্যাখ্যা করেছেন। ইমাম ইব্‌ন জারীর
(রহঃ) এ ব্যাখ্যাকেই প্রাধান্য দিয়েছেন। (দুররুল মানসুর) মুজাহিদ (রহঃ)
বলেন যে, এর অনুরূপ অন্যত্র একটি আয়াত রয়েছেঃ
إِنَّا هَدَيْنَهُ السَّبِيلَ إِمَّا شَاكِرًا وَ إِمَّا كَفُوْرًا
আমি তাকে পথের নির্দেশ দিয়েছি; হয় সে কৃতজ্ঞ হবে, না হয় সে
অকৃতজ্ঞ হবে। (সূরা ইনসান, ৭৬: ৩) হাসান বাসরী (রহঃ) এবং ইব্‌ন
যায়িদ (রহঃ) এ অর্থটিকেই সঠিকতর বলেছেন। (তাবারী ২৪/২২৪) এসব
ব্যাপারে আল্লাহ তা'আলাই সবচেয়ে ভাল জানেন।
আল্লাহ তা'আলা বলেন : $$ثُمَّ اَمَاتَهُ فَأَقْبَرَهُ$$ অতঃপর তার মৃত্যু ঘটান
এবং তাকে কাবরস্থ করেন। আবার যখন ইচ্ছা তিনি তাকে পুনরুজ্জীবিত
করবেন। এটাকেই $$بَعْث$$ এবং $$نُشُور$$ বলা হয়। যেমন অন্য জায়গায় রয়েছেঃ
$$وَ مِنْ أَيْتِهِ أَنْ خَلَقَكُمْ مِنْ تُرَابٍ ثُمَّ إِذَا أَنْتُمْ بَشَرٌ تَنْتَشِرُونَ$$
তাঁর নিদর্শনাবলীর মধ্যে রয়েছে যে, তিনি তোমাদেরকে মাটি হতে সৃষ্টি
করেছেন। এখন তোমরা মানুষ, সর্বত্র ছড়িয়ে পড়েছ। (সূরা রূম, ৩০ :
২০) আর এক জায়গায় মহান আল্লাহ বলেন :
$$وَ انْظُرُ إِلَى الْعِظَامِ كَيْفَ نُنْشِنُ هَا ثُمَّ نَكْسُوْهَا لَحْمًا$$
আরও দর্শন কর অস্থিপুঞ্জের দিকে, ওকে কিরূপে আমি সংযুক্ত করি;
অতঃপর ওকে মাংসাবৃত করি। (সূরা বাকারাহ, ২: ২৫৯) আবূ সাঈদ (রাঃ)
হতে বর্ণিত আছে যে, নাবী সাল্লাল্লাহু 'আলাইহি ওয়া সাল্লাম বলেছেনঃ
কোমরের মেরুদণ্ডের অস্থি ছাড়া মানব দেহের সমস্ত অঙ্গ-প্রত্যঙ্গ মাটিতে
খেয়ে ফেলে। জিজ্ঞেস করা হল : হে আল্লাহর রাসূল! ওটা কি? উত্তরে
তিনি বললেন : ওটা একটা সরিষার বীজের সমপরিমাণ জিনিস, ওটা
থেকেই তোমাদেরকে পুনরায় সৃষ্টি করা হবে। (ফাতহুল বারী ৮/৪১৪,
মুসলিম ৪/২২৭০)