সূরা ৭৮ : নাবা
৪৬
পারা ৩০
وَفُتِحَتِ السَّمَاءُ فَكَانَتْ أَبْوَابًا 'আকাশ উন্মুক্ত করা হবে, ফলে ওটা হবে
বহু দ্বার বিশিষ্ট।' অর্থাৎ আকাশকে খুলে দেয়া হবে এবং তাতে মালাইকা/
ফেরেশতামণ্ডলীর অবতরণের পথ ও দরজা হয়ে যাবে।
سُيِّرَتِ الْجِبَالُ فَكَانَتْ سَرَابًا 'আর চলমান করা হবে পর্বতসমূহকে,
ফলে সেগুলি হয়ে যাবে মরীচিকা।' যেমন আল্লাহ তা'আলা অন্য
জায়গায় বলেন:
وَتَرَى الْجِبَالَ تَحْسَبُهَا جَامِدَةً وَهِيَ تَمُرُّ مَرَّ السَّحَابِ
তুমি পর্বতমালা দেখে অচল মনে করেছ, অথচ সেদিন ওগুলি হবে
মেঘপুঞ্জের ন্যায় চলমান। (সূরা নামল, ২৭ঃ ৮৮) অন্য এক জায়গায় রয়েছেঃ
وَتَكُونُ الْجِبَالُ كَالْعِهْنِ الْمَنْفُوشِ
এবং পর্বতসমূহ হবে ধূনিত রঙ্গীন পশমের মত। (সূরা কারি'আ, ১০১ ঃ
৫) এখানে আল্লাহ তা'আলা বলেন যে, পর্বতগুলি হয়ে যাবে মরীচিকা।
দর্শকরা মনে করবে যে, ওটা নিশ্চয়ই একটা কিছু। আসলে কিন্তু কিছুই
নয়। শেষে ওটা সম্পূর্ণরূপে বিধ্বস্ত ও ধ্বংস হয়ে যাবে। এরপর ওগুলির
কোন চিহ্নই দেখা যাবেনা। যেমন আল্লাহ তা'আলা বলেনঃ
وَيَسْتَلُوْنَكَ عَنِ الْجِبَالِ فَقُلْ يَنْسِفُهَا رَبِّي نَسْفًا . فَيَذَرُهَا قَاعًا
صَفْصَفًا . لَّا تَرَى فِيهَا عِوَجًا وَ لَا أَمْتًا
তারা তোমাকে পর্বতসমূহ সম্পর্কে জিজ্ঞেস করবে, তুমি বল : আমার
রাব্ব ওগুলিকে সমূলে উৎপাটন করে বিক্ষিপ্ত করে দিবেন। অতঃপর তিনি
ওকে পরিণত করবেন মসৃণ সমতল মাইদানে, যাতে তুমি বক্রতা ও উচ্চতা
দেখবেনা। (সূরা তা-হা, ২০ : ১০৫-১০৭) আর এক জায়গায় মহান
আল্লাহ বলেনঃ
وَ يَوْمَ نُسَيِّرُ الْجِبَالَ وَتَرَى الْأَرْضَ بَارِزَةً
স্মরণ কর সেদিনের কথা যেদিন আমি পর্বতকে করব উম্মিলিত এবং
তুমি পৃথিবীকে দেখবে একটি শূন্য প্রান্তর। (সূরা কাহফ, ১৮:৪৭)