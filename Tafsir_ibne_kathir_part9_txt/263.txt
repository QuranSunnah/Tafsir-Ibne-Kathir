--- OCR Start ---
সূরা ১০২: তাকাছুর,
২৬৩
পারা ৩০
মুসনাদ আহমাদে আবূ হুরাইরাহ (রাঃ) হতে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন : 'যাকে সবচেয়ে সহজ ও
হালকা শাস্তি দেয়া হবে তাকে এক জোড়া আগুনের জুতা পরিয়ে দেয়া
হবে। এর ফলে তার মাথার মগজ টগবগ করে ফুটতে থাকবে।' (আহমাদ
২/৪৩২ ও ৩/১৩)
সহীহ বুখারী ও সহীহ মুসলিমে রয়েছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : 'জাহান্নাম তার রবের নিকট অভিযোগ
করল : 'হে আমার প্রতিপালক। আমার এক অংশ অন্য অংশকে খেয়ে
ফেলছে।' আল্লাহ তা'আলা তখন তাকে দু'টি নিঃশ্বাস ছাড়ার অনুমতি
দিলেন। একটি শীতকালে এবং অন্যটি গ্রীষ্মকালে। শীতকালে তোমরা যে
প্রচণ্ড শীত অনুভব কর তা হল জাহান্নামের শীতল নিঃশ্বাস, আর গ্রীষ্মকালে
যে প্রচণ্ড গরম তোমরা অনুভব কর সেটা জাহান্নামের গরম নিঃশ্বাসের
প্রতিক্রিয়া।' (ফাতহুল বারী ৬/৩৮০, মুসলিম ১/৪৩১) অন্য একটি হাদীসে
রয়েছে : 'গরমের তীব্রতা যখন প্রখর হয় তখন কিছুটা ঠাণ্ডা হওয়ার পর
সালাত আদায় কর। কেননা গরমের প্রখরতা জাহান্নামের নিঃশ্বাসের কারণে
হয়ে থাকে।' (ফাতহুল বারী ২/২০, মুসলিম ১/৪৩০)
সূরা কা'রি'আহ এর তাফসীর সমাপ্ত।
সূরা ১০২ : তাকাছুর, মাক্কী
(আয়াত ৮, রুকু ১)
পরম করুণাময়, অসীম দয়ালু
আল্লাহর নামে (শুরু করছি)।
(১) প্রাচুর্যের প্রতিযোগিতা
তোমাদেরকে মোহাচ্ছন্ন রাখে।
١٠٢ - سورة التكاثر مكية
آيَاتِهَا : ٨ رُكُوعَاتُهَا : ١)
بِسْمِ اللَّهِ الرَّحْمَنِ الرَّحِيمِ
ا. الْهُكُمُ التَّكَاثُرُ
--- OCR End ---