সূরা ৮৫: বুরূজ,
১৩৪
পারা ৩০
মন্ত্রীকে নানা প্রকার উৎপীড়ন এবং শাস্তি দিতে শুরু করল এবং জিজ্ঞেস
করল : এ শিক্ষা আপনাকে কে দিয়েছে? মন্ত্রী তখন ঐ বালকের কথা বলে
ফেললেন এবং জানালেন যে, তিনি তার কাছে ইসলাম গ্রহণ করেছেন।
বাদশাহ তখন বালকটিকে ডেকে পাঠিয়ে বলল : তুমি তো দেখছি
যাদুবিদ্যায় খুবই পারদর্শিতা অর্জন করেছ যে, অন্ধদের দৃষ্টিশক্তি ফিরিয়ে
দিচ্ছ এবং দুরারোগ্য রোগীদের আরোগ্য দান করছ? বালকটি উত্তরে বলল
: এটা ভুল কথা। আমি কেহকেও সুস্থ করতে পারিনা, যাদুও পারেনা;
সুস্থতা দান একমাত্র আল্লাহই করে থাকেন। বাদশাহ বলল : অর্থাৎ আমি,
কারণ সবকিছুই তো আমিই করে থাকি। বালক বলল : না, না, এটা
কখনই নয়। বাদশাহ বলল: তাহলে কি তুমি আমাকে ছাড়া অন্য কেহকে
প্রভু বলে স্বীকার কর? বালক উত্তরে বলল: হ্যাঁ, আমার এবং আপনার প্রভু
আল্লাহ ছাড়া কেহ নয়। বাদশাহ তখন বালককেও নানা প্রকার শাস্তি দিতে
শুরু করল। বালকটি অতিষ্ঠ হয়ে শেষ পর্যন্ত সাধকের নাম বলে দিল।
অতঃপর সাধককে সামনে নিয়ে আসা হলে বাদশাহ তাকে বলল : তুমি এ
ধর্মত্যাগ কর। সাধক অস্বীকার করলেন। তখন বাদশাহ তাঁকে করাত দ্বারা
ফেড়ে দু'টুকরা করে দিল। তার যে মন্ত্রী অন্ধ ছিল তাকেও ধর্ম ত্যাগ না
করার জন্য দুই টুকরা করে ফেলল। এরপর বাদশাহ বালকটিকে বলল :
তুমি সাধকের প্রদর্শিত ধর্মবিশ্বাস পরিত্যাগ কর । বালক অস্বীকৃতি জানাল।
বাদশাহ তখন তার কয়েকজন সৈন্যকে নির্দেশ দিল : এ বালককে তোমরা
অমুক পাহাড়ের চূড়ার উপর নিয়ে যাও, অতঃপর তাকে সাধকের প্রদর্শিত
ধর্ম বিশ্বাস ছেড়ে দিতে বল। যদি মেনে নেয় তাহলে তো ভাল কথা,
অন্যথায় তাকে সেখান হতে গড়িয়ে নীচে ফেলে দাও। সৈন্যরা বাদশাহর
নির্দেশমত বালকটিকে পর্বত চূড়ায় নিয়ে গেল এবং তাকে তার ধর্ম ত্যাগ
করতে বলল। বালক অস্বীকার করলে তারা তাকে ঐ পর্বত চূড়া হতে
ফেলে দিতে উদ্যত হল। তখন বালক আল্লাহ তা'আলার নিকট প্রার্থনা
করল : হে আল্লাহ! যেভাবেই হোক আপনি আমাকে রক্ষা করুণ! এ
প্রার্থনার সাথে সাথেই পাহাড় কেঁপে উঠল এবং ঐ সৈন্যরা গড়িয়ে নীচে
পড়ে গেল। বালকটিকে আল্লাহ রক্ষা করলেন। সে তখন আনন্দিত চিত্তে ঐ
যালিম বাদশাহর নিকট পৌঁছল। বাদশাহ বিস্মিতভাবে তাকে জিজ্ঞেস করল