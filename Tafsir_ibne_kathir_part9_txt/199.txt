--- OCR Start ---
সূরা ৯১: আশ শাম্স,
১৯৯
পারা ৩০
ছামূদ জাতির সত্য প্রত্যাখানের পরিণাম
আল্লাহ তা'আলা বলেন : كَذَّبَتْ ثَمُودُ بِطَغُوبِهَاً অর্থাৎ ছামূদ গোত্রের
লোকেরা হঠকারিতা করে এবং অহংকারের বশবর্তী হয়ে তাদের রাসূলকে
অবিশ্বাস ও অস্বীকার করেছে। মুজাহিদ (রহঃ) এবং কাতাদাহও (রহঃ) এ
কথাই বলেছেন। (তাবারী ২৪/৪৫৮) এ হঠকারিতা এবং মিথ্যাচারের
কারণে তারা এমন দুর্ভাগ্যের সম্মুখীন হয়েছিল যে, তাদের মধ্যে যে ছিল
সবচেয়ে নিকৃষ্ট ব্যক্তি সে প্রস্তুত হয়ে যায়। তার নাম ছিল কিদার ইন
সা'লিফ। সে সালিহ্ (আঃ) উষ্ট্রীকে কেটে ফেলে। সে ছিল ছামূদ জাতির
নেতা। আল্লাহ সুবহানাহু তার ব্যাপারেই নিচের আয়াতটি নাযিল করেন :
فَنَادَوْا صَاحِبَهُمْ فَتَعَاطَى فَعَقَرَ
অতঃপর তারা তাদের এক সঙ্গীকে আহ্বান করল, সে ওকে ধরে হত্যা
করল। (সূরা কামার, ৫৪ : ২৯) এ লোকটিও তার কাওমের মধ্যে
সম্মানিত ছিল। সে ছিল সদ্বংশজাত, সম্ভ্রান্ত এবং কাওমের নেতা।
ইমাম আহমাদ (রহঃ) আবদুল্লাহ ইব্‌ন যামআ'হ (রাঃ) হতে বর্ণনা
করেন যে, রাসূলুল্লাহ সাল্লাল্লাহু 'আলাইহি ওয়া সাল্লাম একবার তাঁর ভাষণে
ঐ উষ্ট্রীর এবং ওর হত্যাকারীর বিষয়ে আলোচনা করেন এবং এ আয়াত
তিলাওয়াত করেন। তারপর বলেন : 'ঠিক যেন আবূ যামআ'হ। এ
লোকটিও কিদারের মতই নিজের কাওমের নিকট প্রিয়, সম্মানিত এবং
সম্ভ্রান্ত ছিল।' (আহমাদ ৪/১৭)
এ হাদীসটি ইমাম বুখারী (রহঃ) তার 'কিতাবুত তাফসীর' গ্রন্থে বর্ণনা
করেছেন এবং ইমাম মুসলিম (রহঃ) তার সহীহ গ্রন্থে 'জাহান্নামের আযাব'
শিরোনামে উল্লেখ করেছেন। ইমাম তিরমিযী (রহঃ) ও ইমাম নাসাঈ (রহঃ)
উভয়ে তাদের সুনান গ্রন্থে এটি বর্ণনা করেছেন। (ফাতহুল বারী ৮/৫৭৫,
মুসলিম ৪/২১৯১, তিরমিযী ৯/২৬৮, নাসাঈ ৬/৫১৫)
সালিহর (আঃ) কাওমের উষ্ট্রীর ঘটনা
আল্লাহর রাসূল সালিহ্ (আঃ) তাঁর কাওমকে বললেন : فَقَالَ لَهُمْ رَسُوْلُ
اللَّهِ نَاقَةَ اللَّهِ وَسُقْيْهَا হে আমার কাওম! তোমরা আল্লাহর উষ্ট্রীর কোন
--- OCR End ---