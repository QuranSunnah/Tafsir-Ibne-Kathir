সূরা ১১৩ : ফালাক,
৩২৭
পারা ৩০
রাসূলুল্লাহকে (সাঃ) যাদু করার বর্ণনা
সহীহ বুখারীতে 'কিতাবুত তিব্ব' -এ আয়িশা (রাঃ) হতে বর্ণিত আছে
যে, রাসূলুল্লাহ সাল্লাল্লাহু আলাইহি ওয়া সাল্লামের উপর যাদু করা হয়েছিল।
রাসূলুল্লাহ ভেবেছিলেন যে, তিনি তাঁর স্ত্রীদের কাছে গিয়েছেন, অথচ তিনি
তাঁদের কাছে যাননি। সুফইয়ান (রহঃ) বলেন যে, এটাই যাদুর সবচেয়ে
বড় প্রভাব। এ অবস্থা হওয়ার পর একদিন রাসূলুল্লাহ সাল্লাল্লাহু 'আলাইহি
ওয়া সাল্লাম বললেন : 'হে আয়িশা! আমি আমার প্রতিপালককে জিজ্ঞেস
করেছি এবং তিনি আমাকে জানিয়েছেন। দু'জন লোক আমার কাছে
আসেন। একজন আমার মাথার কাছে এবং অন্যজন আমার পায়ের কাছে
বসেন। আমার মাথার কাছে যিনি বসেছিলেন তিনি দ্বিতীয়জনকে জিজ্ঞেস
করলেন : 'এর অবস্থা কি?' দ্বিতীয়জন উত্তরে বললেন : 'এর উপর যাদু
করা হয়েছে।' প্রথম জন প্রশ্ন করলেন : 'কে যাদু করেছে?' দ্বিতীয়জন
জবাব দিলেন : ‘লাবীদ ইব্‌ন আ'সাম । সে বানু যুরাইক গোত্রের লোক। সে
ইয়াহুদীদের মিত্র এবং মুনাফিক।' প্রথম জন জিজ্ঞেস করলেন : 'কিসের
মধ্যে যাদু করেছে?' দ্বিতীয়জন উত্তর দিলেন : 'মাথার চুলে ও চিরুণীতে।'
প্রথমজন প্রশ্ন করলেন : 'কোথায়, তা দেখাও।' দ্বিতীয়জন উত্তর দিলেন:
'খেজুর গাছের শুকনা বাকলে এবং যারওয়ান কূপের ভিতর পাথরের নিচে
।' আয়িশা (রাঃ) বলেন: অতঃপর রাসূলুল্লাহ সাল্লাল্লাহু 'আলাইহি ওয়া
সাল্লাম ঐ কূপের কাছে গমন করলেন এবং তা থেকে ওসব বের করলেন।
ঐ কূপের পানি ছিল যেন মেহদীর রং এবং ওর পাশের খেজুর গাছগুলোকে
ঠিক শাইতানের মাথার মত মনে হচ্ছিল। আয়িশা (রাঃ) বলেন : আমি
বললাম : হে আল্লাহর রাসূল সাল্লাল্লাহু 'আলাইহি ওয়া সাল্লাম! এ কাজের
জন্য তার উপর প্রতিশোধ গ্রহণ করা উচিত। রাসূলুল্লাহ সাল্লাল্লাহু
'আলাইহি ওয়া সাল্লাম এ কথা শুনে বললেন : আল্লাহ আমাকে নিরাময়
করেছেন ও সুস্থতা দিয়েছেন। আমি মানুষের মধ্যে মন্দ ছড়ানো পছন্দ
করিনা।' (ফাতহুল বারী ১০/২৪৩)
সূরা ফালাক এর তাফসীর সমাপ্ত।