সূরা ৮৩ : মুতাফফিফীন,
১০৭
পারা ৩০
মেপে দেয়ার সময় পূর্ণ মাপে দিবে এবং ওযন করবে সঠিক দাঁড়ি
পাল্লায়, এটাই উত্তম ও পরিণামে উৎকৃষ্ট। (সূরা ইসরা, ১৭ : ৩৫) আর
এক জায়গায় বলেনঃ
وَأَوْفُوا الْكَيْلَ وَالْمِيزَانَ بِالْقِسْطِ لَا نُكَلِّفُ نَفْسًا إِلَّا وُسْعَهَا
আর আদান-প্রদান, পরিমান-ওযন সঠিকভাবে করবে, আমি কারও
উপর তার সাধ্যাতীত ভার (দায়িত্ব/কর্তব্য) অর্পণ করিনা। (সূরা আন'আম,
৬ঃ ১৫২) তিনি আরো বলেনঃ
وَأَقِيمُوا الْوَزْنَ بِالْقِسْطِ وَلَا تُخْسِرُوا الْمِيزَانَ
ওযনের ন্যায্য মান প্রতিষ্ঠিত কর এবং মিযানে কম করনা। (সূরা আর
রাহমান, ৫৫: ৯)
ওযনে কম দানকারীকে আল্লাহর সম্মুখে
উপস্থিত হওয়ার ভীতি প্রদর্শন
শুআইবের (আঃ) কাওমকে আল্লাহ তা'আলা এই মাপের কারণেই
নিশ্চিহ্ন করে দিয়েছিলেন। এখানেও আল্লাহ তা'আলা ভয় প্রদর্শন করছেন
যে, জনগণের প্রাপ্য যারা নষ্ট করছে তারা কি কিয়ামাতের দিনকে ভয়
করেনা, যেদিন সেই মহান সত্ত্বার সামনে তাদের দাঁড়াতে হবে, যে সত্ত্বার
কাছে প্রকাশ্য বা অপ্রকাশ্য কিছুই গোপন নেই? সেই দিন খুবই
বিভীষিকাময়, আশংকাপূর্ণ, ভয়াবহ এবং উদ্বেগজনক দিন হবে। সেই দিন
এসব ক্ষতিসাধনকারী লোক জাহান্নামের দাউ দাউ করে জ্বলা গণগণে
আগুনে প্রবেশ করবে। সেই দিন সমস্ত মানুষ নগ্ন পায়ে, নগ্ন দেহে
খাৎনাবিহীন অবস্থায় আল্লাহর সামনে দাঁড়াবে। তারা যেখানে দাঁড়াবে সে
জায়গা হবে সংকীর্ণ, অন্ধকারাচ্ছন্ন, নানা বিপদ-বিভীষিকাময় আপদে
পরিপূর্ণ। সেখানে এমন সব বালা-মুসীবাত নাযিল হবে যে, মন অতিশয়
বিচলিত ও ভয়কাতর হয়ে পড়বে। হুঁশ-জ্ঞান সব লোপ পেয়ে যাবে।
ইমাম মালিক (রহঃ) না'ফি (রহঃ) থেকে বর্ণনা করেন, ইবন উমার
(রাঃ) হতে বর্ণিত আছে যে, নাবী সাল্লাল্লাহু 'আলাইহি ওয়া সাল্লাম বলেছেন
: যেদিন সমস্ত মানুষ জগৎসমূহের রবের নিকট দাঁড়াবে সেই দিন তাদের