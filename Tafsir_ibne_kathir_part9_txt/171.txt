--- OCR Start ---
সূরা ৮৯: ফাদ্র,
১৭১
পারা ৩০
রাতের শপথের ব্যাখ্যা
এরপর আল্লাহ তা'আলা বলেনঃ وَالَّيْلِ إِذَا يَسْرِ শপথ রাতের যখন তা
গত হতে থাকে। আবার এ অর্থও করা হয়েছে যে, রাত্রি যখন আসতে
থাকে। এটাই অধিক সমীচীন বলে মনে হয়। এ উক্তিটি وَالْفَجْرِ এর সাথে
অধিক সঙ্গতিপূর্ণ। ফাজর বলা হয় যখন রাত্রি শেষ হয়ে যায় এবং দিনের
আগমন ঘটে ঐ সময়কে। কাজেই এখানে দিনের বিদায় ও রাতের আগমন
অর্থ হওয়াই যুক্তিসংগত । যেমন আল্লাহ তা'আলা বলেনঃ
وَ الَّيْلِ إِذَا عَسْعَسَ ، وَالصُّبْحِ إِذَا تَنَفَّسَ
শপথ রাতের যখন ওর আবির্ভাব হয়, আর উষার যখন ওর আবির্ভাব
হয়। (সূরা তাকউইর, ৮১ : ১৭-১৮)
حِجْر এর অর্থ হচ্ছে আকল বা বিবেক। হিজর বলা হয় প্রতিরোধ বা
বিরতকরণকে। বিবেক ও ভ্রান্তি, মিথ্যা ও মন্দ থেকে বিরত রাখে বলে ওকে
আকল বা বিবেক বলা হয়। حِجْرُ الْبَيْتِ এ কারণেই বলা হয় যে,
কা'বাতুল্লাহর যিয়ারাতকারীদেরকে শামী দেয়াল থেকে এই حِجْر বিরত রাখে।
এ থেকেই হিজরে ইয়ামামাহ শব্দ গৃহীত হয়েছে। এ কারণেই আরাবের
লোকেরা বলে থাকে حَجَرَ الحَاكِمُ عَلَى فُلَانٍ অর্থাৎ শাসনকর্তা অমুককে বিরত
রেখেছেন। যখন কোন লোককে বাদশাহ বাড়াবাড়ি করতে বিরত রাখেন তখন
আরাবরা এ কথা বলে থাকে। যেমন আল্লাহ সুবহানাহু বলেন:
يَوْمَ يَرَوْنَ الْمَلَئِكَةَ لَا بُشْرَى يَوْمَئِذٍ لِلْمُجْرِمِينَ وَيَقُوْلُوْنَ حِجْرًا مَّحْجُورًا
যেদিন তারা মালাইকা/ফেরেশতাদেরকে প্রত্যক্ষ করবে সেদিন
অপরাধীদের জন্য সুসংবাদ থাকবেনা এবং তারা বলবে: কোনো বাধা যদি
তা আটকে রাখত! (সূরা ফুরকান, ২৫ : ২২) আল্লাহ তাবারাকা ওয়া
তা'আলা বলেন, নিশ্চয়ই এর মধ্যে শপথ রয়েছে বোধসম্পন্ন ব্যক্তির জন্য।
কোথাও ইবাদাত বন্দেগীর শপথ, কোথাও ইবাদাতের সময়ের শপথ, যেমন
--- OCR End ---