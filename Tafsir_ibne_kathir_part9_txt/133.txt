--- OCR Start ---
সূরা ৮৫: বুরূজ,
১৩৩
পারা ৩০
যাদুকরের ধর্ম অধিক পছন্দনীয়। এটা চিন্তা করে সে একটা পাথর তুলে
জানোয়ারটির প্রতি এই বলে নিক্ষেপ করল : হে আল্লাহ আপনার কাছে
যদি যাদুকরের ধর্মের চেয়ে সাধকের ধর্ম অধিক পছন্দনীয় হয়ে থাকে
তাহলে এ পাথরের আঘাতে জানোয়ারটিকে মেরে ফেলুন যাতে জনসাধারণ
এর অপকার থেকে রক্ষা পেয়ে পথ চলতে পারে। পাথর নিক্ষেপের আঘাতে
জানোয়ারটি মরে গেল। সুতরাং লোক চলাচল স্বাভাবিক হয়ে গেল। আল্লাহ
প্রেমিক সাধক বালকটির ঐ খবর শুনতে পেয়ে শিষ্যকে বললেন: হে প্রিয়
বৎস! তুমি আমার চেয়ে উত্তম; আমার মনে হচ্ছে, এবার আল্লাহ তা'আলার
পক্ষ থেকে তোমাকে নানাভাবে পরীক্ষার সম্মুখীন হতে হবে। সে সব
পরীক্ষার সম্মুখীন হলে আমার সম্বন্ধে কারও কাছে কিছু প্রকাশ করবেনা।
অতঃপর বালকটির কাছে নানা প্রয়োজনে লোকজন আসতে শুরু করল।
তার দু'আর বারাকাতে জন্মান্ধ দৃষ্টিশক্তি ফিরে পেতে লাগল। কুষ্ঠ রোগী
আরোগ্য লাভ করতে থাকল এবং এছাড়া আরও নানা দুরারোগ্য ব্যাধি ভাল
হতে লাগল। বাদশাহর এক অন্ধ মন্ত্রী এ খবর শুনে বহু মূল্যবান উপহার
উপঢৌকনসহ বালকটির নিকট হাজির হয়ে বললেন : যদি তুমি আমার
দৃষ্টিশক্তি ফিরিয়ে দিতে পার তাহলে এসবই তোমাকে আমি দিয়ে দিব।
বালকটি এ কথা শুনে বলল : দৃষ্টিশক্তি ফিরিয়ে দেয়ার শক্তি আমার নেই।
একমাত্র আমার রাব্ব আল্লাহই তা পারেন। আপনি যদি আল্লাহর প্রতি
বিশ্বাস স্থাপন করেন তাহলে আমি তাঁর নিকট দু'আ করতে পারি। মন্ত্রী
অঙ্গীকার করলে বালক তাঁর জন্য আল্লাহর নিকট প্রার্থনা করল। এতে মন্ত্রী
তাঁর দৃষ্টিশক্তি ফিরে পেলেন।
অতঃপর মন্ত্রী বাদশাহর দরবারে গিয়ে যথারীতি কাজ করতে শুরু
করলেন। তার চক্ষু ভাল হয়ে গেছে দেখে বাদশাহ অবাক হয়ে জিজ্ঞেস
করল : আপনার দৃষ্টিশক্তি কে দিল? মন্ত্রী উত্তরে বললেন : আমার প্রভু।
বাদশাহ বলল : হ্যাঁ, অর্থাৎ আমিই। মন্ত্রী বললেন : না, আপনি নন। বরং
আমার এবং আপনার প্রভু আল্লাহ আমার চোখের দৃষ্টিশক্তি ফিরিয়ে
দিয়েছেন। তাঁর এ কথা শুনে বাদশাহ বলল : তাহলে আমি ছাড়াও
আপনার কোন প্রভু আছেন কি? মন্ত্রী জবাব দিলেন : হ্যাঁ অবশ্যই। তিনি
আমার এবং আপনার উভয়েরই প্রভু ও প্রতিপালক আল্লাহ। বাদশাহ তখন
--- OCR End ---