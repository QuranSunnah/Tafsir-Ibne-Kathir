
الرَّحْمَنِ الرَّحِيمِ শব্দ দু'টিকে رَحْـَتْ থেকে নেয়া হয়েছে। অর্থের দিক দিয়ে
দু'টির মধ্যেই 'মুবালাগাহ' বা আধিক্য রয়েছে, তবে 'রাহীমের' চেয়ে 'রাহমানের'
মধ্যে আধিক্য বেশি আছে। আল্লামা ইব্‌ন জারীরের (রহঃ) কথা অনুযায়ী জানা
যায় যে, এতে প্রায় সবাই একমত। সহীহ তিরমিযীতে বর্ণিত আছে, আবদুর
রাহমান ইব্‌ন আউফ (রাঃ) বলেন, তিনি রাসূল সাল্লাল্লাহু 'আলাইহি ওয়া
সাল্লামকে বলতে শুনেছেন, মহান আল্লাহ বলেন :
আমিই আর-রাহমান, আমি রাহেম সৃষ্টি করেছি এবং আমার নাম থেকেই
রাহেম নামের সৃষ্টি। অতএব যে এর হিফাযাত করে, আমি তার সাথে সম্পর্ক অটুট
রাখি এবং যে ছিন্ন করে আমি তার সাথে সম্পর্ক ছিন্ন করি। (তিরমিযী ৬/৩৩)
ইতোপূর্বেই উল্লিখিত হয়েছে যে, রাহমানের অর্থ হল দুনিয়া ও আখিরাতে
দয়া প্রদর্শনকারী এবং রাহীমের অর্থ শুধু আখিরাতে রহমকারী। কেহ কেহ বলেন
যে, رَحْمَن শব্দটি مُشْتَقِ নয়। কারণ যদি তা এ রকমই হত তাহলে مَرْحُوْم এর
সঙ্গে মিলে যেত। অথচ কুরআনুল হাকীমের মধ্যে
وَكَانَ بِالْمُؤْمِنِينَ رَحِيمًا
এবং তিনি মু'মিনদের প্রতি পরম দয়ালু। (সূরা আহযাব, ৩৩ : ৪৩) এসেছে।
ইব্‌ন আব্বাস (রাঃ) বলেন যে, এই দু'টি নামই করুণা ও দয়া বিশিষ্ট।
একের মধ্যে অন্যের তুলনায় দয়া ও করুণা বেশি আছে।
ইন জারীর (রহঃ) বলেন যে, রাহমানের অর্থ হল যিনি সমুদয় সৃষ্ট জীবের
প্রতি করুণা বর্ষণকারী। আর রাহীমের অর্থ হল যিনি মু'মিনদের উপর দয়া
বর্ষণকারী। যেমন কুরআনুল হাকীমের নিম্নের দু'টি আয়াতে রয়েছেঃ
ثُمَّ اسْتَوَى عَلَى الْعَرْشِ الرَّحْمَنُ
অতঃপর তিনি আরশে সমাসীন হন। (সূরা ফুরকান, ২৫ : ৫৯) আল্লাহ বলেনঃ
الرَّحْمٰنُ عَلَى الْعَرْشِ اسْتَوَى
দয়াময় আরশে সমাসীন। (সূরা তা-হা, ২০ : ৫)
আল্লাহ সুবহানাহু বর্ণনা করেন যে, তিনি তাঁর 'আর-রাহমান' নামসহ আরশে
অবস্থান করছেন এবং তার সকল সৃষ্টিকে তাঁর দয়া ও রাহমাত ঘিরে রেখেছে।
তিনি বলেন : وَكَانَ بِالْمُؤْمِنِينَ رَحِيمًا 'এবং তিনি মু'মিনদের প্রতি পরম দয়ালু।
(সূরা আহযাব, ৩৩ : ৪৩)
সুতরাং জানা গেল যে, رَحْمَن এর মধ্যে رَحِيمٍ এর তুলনায় مُبَالَغَة অনেক
গুণ বেশি আছে। (কুরতুবী ১/১০৫) কিন্তু হাদীসের একটি দু'আর মধ্যে يَا رَحْمَنُ
الدُّنْيَا وَالْآخِرَةِ وَرَحِيْمَهُمَا এভাবেও এসেছে। 'রাহমান' নামটি আল্লাহ তা'আলার
জন্যই নির্ধারিত। তিনি ছাড়া আর কারও এ নাম হতে পারেনা। যেমন আল্লাহ
তা'আলার নির্দেশ রয়েছেঃ
قُلِ ادْعُوا اللَّهَ أَوِ ادْعُوا الرَّحْمَنَ أَيَّا مَّا تَدْعُوا فَلَهُ الْأَسْمَاءُ الْحُسْنَى
বল : তোমরা 'আল্লাহ' নামে আহ্বান কর অথবা 'রাহমান' নামে আহ্বান কর,
তোমরা যে নামেই আহ্বান করনা কেন, সব সুন্দর নামই তো তাঁর! (সূরা
ইসরাহ, ১৭: ১১০) অন্য একটি আয়াতে আছেঃ

وَسُئَلُ مَنْ اَرْسَلْنَا مِنْ قَبْلِكَ مِنْ رُّسُلِنَا أَجَعَلْنَا مِنْ دُونِ الرَّحْمٰنِ
الِهَةً يُعْبَدُونَ
তোমার পূর্বে আমি যে সব রাসূল প্রেরণ করেছিলাম তাদেরকে তুমি জিজ্ঞেস
কর, আমি কি দয়াময় আল্লাহ ব্যতীত কোন দেবতা স্থির করেছিলাম যার ইবাদাত
করা যায়? (সূরা যুখরুফ, ৪৩ : ৪৫) মুসাইলামা কায্যাব যখন নাবুওয়াতের দাবী
করে এবং নিজেকে 'রাহমানুল ইয়ামামা' নামে অভিহিত করে, আল্লাহ তা'আলা
তখন তাকে অত্যন্ত লাঞ্ছিত ও ঘৃণিত করেন এবং চরম মিথ্যাবাদী নামে সে সারা
দেশে সবার কাছে পরিচিত হয়ে ওঠে। আজও তাকে মুসাইলামা কায্যাব বলা
হয় এবং প্রত্যেক মিথ্যা দাবীদারকে তার সাথে তুলনা করা হয়। আজ প্রত্যেক
পল্লীবাসী ও শহরবাসী, শিক্ষিত-অশিক্ষিত আবালবৃদ্ধ সবাই তাকে মিথ্যাবাদী
বলে বিলক্ষণ চেনে। যেমন আল্লাহ সুবহানাহু ওয়া তা'আলা বলেনঃ
قُلِ ادْعُوا اللَّهَ أَوِ ادْعُوا الرَّحْمَنَ أَيَّا مَّا تَدْعُوا فَلَهُ الْأَسْمَاءُ الْحُسْنَى
বল: তোমরা 'আল্লাহ' নামে আহ্বান কর অথবা 'রাহমান' নামে আহ্বান কর,
তোমরা যে নামেই আহ্বান করনা কেন, সব সুন্দর নামই তো তাঁর! (সূরা
ইসরাহ, ১৭: ১১০)
মুসাইলামা কায্যাব এ জঘন্যতম স্পর্ধা দেখালেও সে সমূলে ধ্বংস হয়েছিল
এবং তার ভ্রষ্ট সঙ্গীদের ছাড়া এটা অন্যের উপর চালু হয়নি। 'রাহীম' বিশেষণটির
সঙ্গে আল্লাহ তা'আলা অন্যদেরকেও বিশেষিত করেছেন। যেমন তিনি বলেনঃ
لَقَدْ جَاءَكُمْ رَسُولٌ مِّنْ اَنْفُسِكُمْ عَزِيزٌ عَلَيْهِ مَا عَنِتُمْ حَرِيصٌ عَلَيْكُمْ
بِالْمُؤْمِنِينَ رَءُوفٌ رَّحِيمٌ
তোমাদের নিকট আগমন করেছে তোমাদেরই মধ্যকার এমন একজন রাসূল
যার কাছে তোমাদের ক্ষতিকর বিষয় অতি কষ্টদায়ক মনে হয়, যে হচ্ছে
তোমাদের খুবই হিতাকাংখী, মু'মিনদের প্রতি বড়ই স্নেহশীল, করুণা পরায়ণ।
(সূরা তাওবাহ, ৯ : ১২৮)
এ আয়াতে আল্লাহ তা'আলা স্বীয় নাবীকে رَحِيمٌ বলেছেন। এভাবেই তিনি
স্বীয় কতগুলি নাম দ্বারা অন্যদেরকেও স্মরণ করেছেন। যেমন তিনি বলেন :

إِنَّا خَلَقْنَا الْإِنْسَانَ مِنْ نُّطْفَةٍ أَمْشَاجٍ ، نَبْتَلِيْهِ فَجَعَلْتُهُ سَمِيعًا بَصِيرًا
আমি তো মানুষকে সৃষ্টি করেছি মিলিত শুক্রবিন্দু হতে, তাকে পরীক্ষা করার
জন্য; এ জন্য আমি তাকে করেছি শ্রবণ ও দৃষ্টিশক্তি সম্পন্ন। (সূরা ইনসান/দাহ্,
৭৬:২)
এখানে আল্লাহ তা'আলা মানুষকে سَمِيعٌ ও بَصِيرٌ বলেছেন। মোট কথা এই
যে, আল্লাহর কতগুলি নাম এমন রয়েছে যেগুলির প্রয়োগ ও ব্যবহার অন্য অর্থে
অন্যের উপরও হতে পারে এবং কতগুলি নাম আবার আল্লাহ ছাড়া অন্য কারও
উপর ব্যবহৃত হতেই পারেনা। যেমন আল্লাহ, রাহমান, খালেক, রাযেক ইত্যাদি।
এ জন্যই আল্লাহ তা'আলা প্রথম নাম নিয়েছেন 'আল্লাহ', অতঃপর ওর বিশেষণ
রূপে 'রাহমান' এনেছেন। কেননা 'রাহীমের' তুলনায় এর বিশেষত্ব ও প্রসিদ্ধি
অনেক গুণে বেশী। আল্লাহ সর্বপ্রথম তাঁর সবচেয়ে বিশিষ্ট নাম নিয়েছেন, কেননা
নিয়ম রয়েছে সর্বপ্রথম সবচেয়ে মর্যাদাসম্পন্ন নাম নেয়া।
রাহমান ও রাহীম শুধু আল্লাহ তা'আলারই নাম। ইমাম ইব্‌ন জারীর (রহঃ) এ
কথাটি নকল করেছেন। কেহ কেহ বলেন যে, আল্লাহ তা'আলা নিম্নের আয়াতটি
অবতীর্ণ করার পূর্বে কুরাইশ কাফিরেরা রাহমানের সঙ্গে পরিচিতিই ছিলনা ।
قُلِ ادْعُوا اللَّهَ أَوِ ادْعُوا الرَّحْمَنَ أَيَّا مَا تَدْعُوا فَلَهُ الْأَسْمَاءُ الْحُسْنَى
এ আয়াত দ্বারা আল্লাহ সুবহানাহু তাদের ধারণা খণ্ডন করেন। হুদাইবিয়ার
সন্ধির বছরেও রাসূলুল্লাহ সাল্লাল্লাহু 'আলাইহি ওয়া সাল্লাম আলীকে (রাঃ)
বলেছিলেন : 'বিসমিল্লাহির রাহমানির রাহীম লিখ।' কাফির কুরাইশরা তখন
বলেছিল আমরা রাহমান ও রাহীমকে চিনিনা। সহীহ বুখারীতে এ বর্ণনাটি রয়েছে।
উম্মে সালমার (রাঃ) হাদীসটি পূর্বেই বর্ণিত হয়েছে। সেখানে আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম প্রত্যেক আয়াতে থামতেন এবং
এভাবেই একটা দল বিসমিল্লাহির রাহমানির রাহীমের উপর আয়াত করে তাকে
আলাদাভাবে তিলাওয়াত করে থাকেন। আবার কেহ কেহ মিলিয়েও পড়েন।