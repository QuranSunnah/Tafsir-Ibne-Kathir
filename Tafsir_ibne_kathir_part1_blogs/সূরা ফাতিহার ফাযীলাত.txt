মুসনাদ আহমাদে আবূ সাঈদ খুদরী (রাঃ) হতে বর্ণিত আছে, তিনি বলেন :
‘আমি সালাত আদায় করছিলাম, এমন সময়ে রাসূলুল্লাহ সাল্লাল্লাহু 'আলাইহি ওয়া
সাল্লাম আমাকে ডাক দিলেন, আমি কোন উত্তর দিলাম না। সালাত শেষ করে
আমি তাঁর নিকট উপস্থিত হলাম। তিনি আমাকে বললেন : এতক্ষণ তুমি কি
কাজ করছিলে?' আমি বললাম : 'হে আল্লাহর রাসূল সাল্লাল্লাহু 'আলাইহি ওয়া
সাল্লাম! আমি সালাত আদায় করছিলাম।' তিনি বললেন : 'আল্লাহ তা'আলার
এই নির্দেশ কি তুমি শুননি?
يَأَيُّهَا الَّذِينَ آمَنُوا اسْتَجِيبُوا لِلَّهِ وَلِلرَّسُوْلِ إِذَا دَعَاكُمْ
হে মু'মিনগণ! তোমরা আল্লাহ ও তাঁর রাসূলের ডাকে সাড়া দাও যখন তিনি
তোমাদেরকে তোমাদের জীবন সঞ্চারের দিকে আহ্বান করেন। (সূরা আনফাল,
৮ : ২৪) মাসজিদ হতে যাবার পূর্বেই আমি তোমাকে বলে দিচ্ছি, পবিত্র
কুরআনের মধ্যে সবচেয়ে বড় সূরা কোন্টি। অতঃপর তিনি আমার হাত ধরে
মাসজিদ হতে চলে যাবার ইচ্ছা করলে আমি তাঁকে তাঁর অঙ্গীকারের কথা স্মরণ
করিয়ে দিলাম। তিনি বললেন : 'ঐ সূরাটি হল 'আলহামদুলিল্লাহি রাব্বিল
আলামীন'। এটাই সাবআ' মাসানী এবং এটাই কুরআন আযীম যা আমাকে দেয়া
হয়েছে।' (আহমাদ ৪/২১১) এভাবেই এই বর্ণনাটি সহীহ বুখারী, আবূ দাউদ,
নাসাঈ এবং ইবন মাজাহয়ও অন্য সনদে বর্ণিত হয়েছে। (হাদীস নং ৮/৬, ২৭১;
২/১৫০, ২/১৩৯ এবং ২/১২৪৪) মুসনাদ আহমাদে আরও রয়েছে, আবূ
হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
উবাই ইব্‌ন কা'বের (রাঃ) নিকট যান যখন তিনি সালাত আদায় করছিলেন।
অতঃপর তিনি বলেন : 'হে উবাই (রাঃ)! এতে তিনি (তাঁর ডাকের প্রতি)
মনোযোগ দেন কিন্তু কোন উত্তর দেননি। আবার তিনি বলেন: 'হে উবাই!' তিনি
বলেন : 'আস্সালামু আলাইকা।' রাসূলুল্লাহ সাল্লাল্লাহু 'আলাইহি ওয়া সাল্লাম
বললেন : 'ওয়া আলাইকাস সালাম।' তারপর বলেন : 'হে উবাই! আমি
তোমাকে ডাক দিলে উত্তর দাওনি কেন?' তিনি বলেন : 'হে আল্লাহর রাসূল
সাল্লাল্লাহু 'আলাইহি ওয়া সাল্লাম! আমি সালাত আদায় করছিলাম।' রাসূলুল্লাহ
সাল্লাল্লাহু 'আলাইহি ওয়া সাল্লাম তখন উপরোক্ত আয়াতটিই পাঠ করে বলেন :

يَأَيُّهَا الَّذِينَ آمَنُوا اسْتَجِيبُوا لِلَّهِ وَلِلرَّسُولِ إِذَا دَعَاكُمْ لِمَا يُحْيِيكُمْ
এই আয়াতটি (৮ : ২৪) শুননি?'
তিনি বলেন : 'হে আল্লাহর রাসূল সাল্লাল্লাহু 'আলাইহি ওয়া সাল্লাম! হ্যাঁ
(আমি শুনেছি), এরূপ কাজ আর আমার দ্বারা হবেনা।' রাসূলুল্লাহ সাল্লাল্লাহু
'আলাইহি ওয়া সাল্লাম তাঁকে বললেনঃ
'তুমি কি চাও যে, তোমাকে আমি এমন একটি সূরার কথা বলি যার মত
কোন সূরা তাওরাত, ইঞ্জীল এবং কুরআনে নেই? তিনি বলেন: 'হ্যাঁ অবশ্যই
বলুন।' তিনি বলেন: এখান থেকে যাবার পূর্বেই আমি তোমাকে তা বলে দিব।*
অতঃপর রাসূলুল্লাহ সাল্লাল্লাহু 'আলাইহি ওয়া সাল্লাম আমার হাত ধরে চলতে
চলতে অন্য কথা বলতে থাকেন, আর আমি ধীর গতিতে চলতে থাকি। এই ভয়ে
যে না জানি কথা বলা বাকি থেকে যায়, আর রাসূলুল্লাহ সাল্লাল্লাহু 'আলাইহি ওয়া
সাল্লাম বাড়ীতে পৌঁছে যান। অবশেষে দরজার নিকট পৌঁছে আমি তাঁকে তাঁর
অঙ্গীকারের কথা স্মরণ করিয়ে দেই।' তিনি বললেন : 'সালাতে কি পাঠ কর?"
আমি উম্মুল কুরা' পাঠ করে শুনিয়ে দেই। তিনি বললেন :
'সেই আল্লাহর শপথ যাঁর হাতে আমার প্রাণ রয়েছে, এরূপ কোন সূরা
তাওরাত, ইঞ্জীল, যাবুরের মধ্যে নেই যা কুরআনে রয়েছে। এটাই হল 'সাবআ'
মাসানী'। (আহমাদ ২/৪১২, তিরমিযী ৮/২৮৩, হাকিম ১/৫৬০) জামে'উত
তিরমিযীতে আরও একটু বেশি বর্ণিত আছে। তা হল এই ঃ
'এটাই মহান কুরআন যা আমাকে দান করা হয়েছে।' এই হাদীসটি সংজ্ঞা ও
পরিভাষা অনুযায়ী হাসান ও সহীহ। আনাস (রাঃ) হতেও এ অধ্যায়ে একটি হাদীস
বর্ণিত আছে। মুসনাদ আহমাদেও এভাবে বর্ণিত আছে। ইমাম তিরমিযী (রহঃ)
একে পরিভাষার প্রেক্ষিতে হাসান গারীব বলে থাকেন।
মুসনাদ আহমাদে আবদুল্লাহ ইবন যাবির (রাঃ) হতে বর্ণিত আছে, তিনি বলেন,
'একদা আমি রাসূলুল্লাহ সাল্লাল্লাহু 'আলাইহি ওয়া সাল্লামের নিকট গমন করি। সে
সময় সবেমাত্র তিনি সৌচক্রিয়া সম্পাদন করেছেন। আমি তিনবার সালাম দেই, কিন্তু
তিনি উত্তর দিলেননা। তিনি বাড়ীর মধ্যেই চলে গেলেন। আমি দুঃখিত ও মর্মাহত
অবস্থায় মাসজিদে প্রবেশ করি। অল্পক্ষণ পরেই পবিত্র হয়ে তিনি আগমন করেন
এবং তিনবার সালামের জবাব দেন। অতঃপর বলেন, 'হে আবদুল্লাহ ইবন যাবির!
জেনে রেখ, সম্পূর্ণ কুরআনের মধ্যে সর্বোত্তম সূরা হল الْحَمْدُ لِلَّهِ رَبِّ الْعَلَمِينَ
সূরাটি। (আহমাদ ৪/১৭৭, মুআত্তা ১/৮৪) এর ইসনাদ খুব চমৎকার।
সূরা ফাতিহার মর্যাদার ব্যাপারে উপরোল্লিখিত হাদীসসমূহ ছাড়াও আরও
হাদীস রয়েছে। সহীহ বুখারীতে 'ফাযায়িলুল কুরআন' অধ্যায়ে আবূ সাঈদ খুদরী
(রাঃ) হতে বর্ণিত আছে, তিনি বলেন : 'একবার আমরা সফরে ছিলাম। এক
স্থানে আমরা অবতরণ করি। হঠাৎ একটি দাসী এসে বলল : 'এ এলাকার
গোত্রের নেতাকে সাপে কেটেছে। আমাদের লোকেরা এখন সবাই অনুপস্থিত।
ঝাড় ফুঁক দিতে পারে এমন কেহ আপনাদের মধ্যে আছে কি? আমাদের মধ্য
হতে একটি লোক তার সাথে গেল। সে যে ঝাড় ফুঁকও জানত তা আমরা
জানতামনা। সেখানে গিয়ে সে কিছু ঝাড় ফুঁক করল। আল্লাহর অপার মহিমায়
তৎক্ষণাৎ সে সম্পূর্ণরূপে আরোগ্য লাভ করল। অতঃপর সে ৩০টি ছাগী দিল
এবং আমাদের আতিথেয়তার জন্য অনেক দুধও পাঠিয়ে দিল। সে ফিরে এলে
আমরা তাকে জিজ্ঞেস করলাম : 'তোমার কি এ বিদ্যা জানা ছিল?' সে বলল:
'আমিতো শুধু সূরা ফাতিহা পড়ে ফুঁক দিয়েছি।' আমরা বললাম : ‘তাহলে এ
প্রাপ্ত মাল এখনই স্পর্শ করনা। প্রথমে রাসূলুল্লাহ সাল্লাল্লাহু 'আলাইহি ওয়া
সাল্লামকে জিজ্ঞেস করে নেই।' মাদীনায় এসে আমরা রাসূলুল্লাহ সাল্লাল্লাহু
'আলাইহি ওয়া সাল্লামের কাছে এ ঘটনা বিস্তারিত বর্ণনা করলাম। তিনি বললেন
: 'এটা যে ফুঁক দেয়ার সূরা তা সে কি করে জানল? এ মাল ভাগ কর। আমার
জন্যও এক ভাগ রেখ।' (ফাতহুল বারী ৮/৬৭১)
সহীহ মুসলিম ও সুনান নাসাঈতে আছে যে, একদা জিবরাঈল (আঃ)
রাসূলুল্লাহ সাল্লাল্লাহু 'আলাইহি ওয়া সাল্লামের নিকট বসেছিলেন, এমন সময়
উপর হতে এক বিকট শব্দ এলো। জিবরাঈল (আঃ) উপরের দিকে তাকিয়ে
বললেন : আজ আকাশের ঐ দরজাটি খুলে গেছে যা ইতোপূর্বে কখনও খুলেনি।
অতঃপর সেখান হতে একজন মালাক/ফেরেশতা রাসূলুল্লাহ সাল্লাল্লাহু 'আলাইহি
ওয়া সাল্লামের নিকট এসে বললেন, 'আপনি খুশি হোন! এমন দু'টি নূর
আপনাকে দেয়া হল যা ইতোপূর্বে কেহকেও দেয়া হয়নি। তা হল সূরা ফাতিহা ও
সূরা বাকারাহর শেষ আয়াতগুলি। ওর এক একটি অক্ষরের উপর নূর রয়েছে।'
এটি সুনান নাসাঈর শব্দ।