কুরআন মাজীদের শব্দ সম্পর্কে 'আতা ইব্‌ন ইয়াসার (রহঃ) বলেন যে,
সাতাত্তর হাজার চারশ' উনচল্লিশটি শব্দ রয়েছে। অক্ষরের সংখ্যা সম্পর্কে
মুজাহিদ (রহঃ) হতে বর্ণিত আছে যে, সম্পূর্ণ কুরআনুল হাকীমের মোট অক্ষর
হল তিন লক্ষ একুশ হাজার একশ' আশিটি। ফযল ইব্‌ন 'আতা ইব্‌ন ইয়াসার
(রহঃ) বলেন যে, মোট অক্ষর হল তিন লক্ষ তেইশ হাজার পনেরটি। হাজ্জাজ
ইবন ইউসুফ স্বীয় শাসনামলে কারী, হাফিয ও লেখকদের একত্রিত করে নির্দেশ
দেন যে, তারা যেন কুরআনুল হাকীমের অক্ষরগুলি গণনা করে তাকে অবহিত
করেন। তারা সর্বসম্মতিক্রমে হিসাব করে বলেন যে, কুরআনে মোট তিন লক্ষ
সাতশ' চল্লিশটি অক্ষর রয়েছে।