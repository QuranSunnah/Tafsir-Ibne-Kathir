সহীহ মুসলিমে আবূ হুরাইরাহ (রাঃ) হতে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেনঃ
'যে ব্যক্তি সালাতে উম্মুল কুরআন পড়ল না তার সালাত অসম্পূর্ণ, অসম্পূর্ণ,
অসম্পূর্ণ, পূর্ণ নয়।' আবূ হুরাইরাহকে (রাঃ) জিজ্ঞেস করা হল : 'আমরা যদি
ইমামের পিছনে থাকি তাহলে? তিনি বললেন : 'তাহলেও চুপে চুপে পড়ে নিও।
আমি রাসূলুল্লাহ সাল্লাল্লাহু 'আলাইহি ওয়া সাল্লাম হতে শুনেছি, তিনি বলতেনঃ
'আল্লাহ ঘোষণা করেন : 'আমি সালাতকে আমার এবং আমার বান্দার মধ্যে
অর্ধ অর্ধ করে ভাগ করেছি এবং আমার বান্দা আমার কাছে যা চায় তা আমি
তাকে দিয়ে থাকি। যখন বান্দা বলে, اَلْحَمْدُ لِلَّهِ رَبِّ الْعَلَمِينَ তখন আল্লাহ
বলেন : ‘আমার বান্দা আমার প্রশংসা করল।' বান্দা যখন বলে, الرَّحْمَنِ الرَّحِيمِ
তখন আল্লাহ বলেন : 'আমার বান্দা আমার গুণাগুণ বর্ণনা করল।' বান্দা যখন
বল مَلِكِ يَوْمِ الدِّينِ তখন আল্লাহ তা'আলা বলেন : 'আমার বান্দা আমার
মাহাত্ম্য বর্ণনা করল।' কোন কোন বর্ণনায় আছে যে, আল্লাহ তা'আলা উত্তরে বলেন:
'আমার বান্দা আমার উপর (সবকিছু) সর্মপণ করল।' যখন বান্দা বলে إِيَّاكَ
نَعْبُدُ وَ نَسْتَعِينُ তখন আল্লাহ তা'আলা বলেন : 'এটা আমার ও আমার
বান্দার মধ্যের কথা এবং আমার বান্দা আমার নিকট যা চাবে আমি তাকে তাই দিব'
اهْدِنَا الصِّرَاطَ الْمُسْتَقِيمَ صِرَاطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَلَا الضَّالِّينَ পাঠ করে তখন আল্লাহ তা'আলা বলেনঃ
'এসব আমার বান্দার জন্য এবং সে যা কিছু চাইল তা সবই তার জন্য।'
(মুসলিম ১/২৯৬, নাসাঈ ৫/১১, ১২) কোন কোন হাদীসের বর্ণনায় শব্দগুলির
মধ্যে কিছুটা পার্থক্য রয়েছে।