সূরা ফাতিহা শেষ করে আমীন বলা মুস্তাহাব। اَمِیْن শব্দটি يَاسِین শব্দটির
মত এবং এটা اَمین ও পড়া হয়েছে। এর অর্থ হচ্ছেঃ 'হে আল্লাহ! আপনি কবূল
করুন।' আমীন বলা মুস্তাহাব হওয়ার দলীল হল ঐ হাদীসটি যা মুসনাদ আহমাদ,
আবূ দাঊদ এবং তিরমিযীতে অ'য়েল ইব্‌ন হুজর (রাঃ) হতে বর্ণিত হয়েছে। তিনি
বলেন : ‘আমি রাসূলুল্লাহ সাল্লাল্লাহু 'আলাইহি ওয়া সাল্লামকে غَيْرِ الْمَغْضُوبِ عَلَيْهِمْ
وَلَا الضَّالِّينَ পড়ে আমীন বলতে শুনেছি। তিনি স্বর দীর্ঘ করতেন।' (আহমাদ
৪/৩১৫, আবূ দাউদ ১/৪৭৪, তিরমিযী ২/৬৭) সুনান আবূ দাঊদে আছে যে, তিনি
স্বর উচ্চ করতেন। ইমাম তিরমিযী (রহঃ) হাদীসটিকে 'হাসান' বলেছেন। আলী
(রাঃ), ইবন মাসউদ (রাঃ), আবূ হুরাইরাহ (রাঃ) প্রমুখ সাহাবীগণ হতে বর্ণিত
আছে যে, রাসূলুল্লাহ সাল্লাল্লাহু 'আলাইহি ওয়া সাল্লামের স্বশব্দ আমীন তাঁর
নিকটবর্তী প্রথম সারির লোকেরা স্পষ্টতঃই শুনতে পেতেন। (আবূ দাউদ ১/৫৭৫)
সুনান আবূ দাঊদ ও সুনান ইবন মাজাহয় এও আছে যে, 'আমীনের শব্দে মাসজিদ
প্রতিধ্বনিত হয়ে বেজে উঠত।' (আবূ দাউদ ১/৫৭৫, ইব্‌ন মাজাহ ১/২৭৯) ইমাম
দারাকুতনীও (রহঃ) এ হাদীসটি বর্ণনা করেছেন এবং একে 'হাসান' বলে মন্তব্য
করেছেন। আরও বর্ণিত আছে যে, বিলাল (রাঃ) বললেনঃ
'হে আল্লাহর রাসূল! আমি সালাতে যোগ দেয়ার পূর্বে 'আমীন' বলা শেষ
করবেননা।' (আবূ দাউদ ১/৫৭৬, দারাকুতনী ১/৩৩৫) সালাতের বাইরে থাকলেও
'আমীন' বলতে হবে। তবে যে ব্যক্তি সালাতে থাকবে তার জন্য বেশি জোর দেয়া
হয়েছে। সালাত আদায়কারী একাকী হোক বা মুক্তাদী হোক বা ইমাম হোক,
সর্বাবস্থায় তাকে আমীন বলতেই হবে। সহীহ বুখারী ও মুসলিমে আবূ হুরাইরাহ
(রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেনঃ
'তোমাদের কেহ যদি সালাতে 'আমীন' বলে, তা যদি মালাইকার আমীন
বলার সাথে মিলে যায় তাহলে তার পূর্বের সমস্ত পাপ ক্ষমা করে দেয়া হবে।'
(ফাতহুল বারী ১১/২০৩, মুসলিম ১/৩০৭) সহীহ মুসলিমে আছে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেনঃ
'ইমাম যখন আমীন বলেন এবং অন্যরাও আমীন বলে তখন মালাইকার আমীন
বলার সাথে যাদের আমীন বলা মিলে যাবে তাদের পিছনের সমস্ত পাপ ক্ষমা করে
দেয়া হবে।' (মুসলিম ১/৩০৭) এর ভাবার্থ এই যে, তার 'আমীন' ও মালাইকার
'আমীন' বলার সময় একই হয় বা কবুল হওয়া হিসাবে অনুরূপ হয় অথবা আন্ত
রিকতায় অনুরূপ হয়। সহীহ মুসলিমে আবূ মূসা আশ'আরী (রাঃ) হতে মারফু রূপে
বর্ণিত আছে : 'ইমাম যখন وَلَا الضَّالِّينَ বলেন তখন তোমরা 'আমীন' বল,
আল্লাহ দু'আ কবুল করবেন।' (মুসলিম ১/৩০৩) ইমাম তিরমিযী (রহঃ) বলেন যে,
এর অর্থ হচ্ছে : 'আমাদের আশা ভঙ্গ করবেননা।' অধিকাংশ আলেম বলেন যে,
এর অর্থ হল : 'হে আল্লাহ! আপনি আমাদের প্রার্থনা কবুল করুন।’
মুসনাদ আহমাদে আয়িশা (রাঃ) হতে বর্ণিত, রাসূলুল্লাহ সাল্লাল্লাহু 'আলাইহি
ওয়া সাল্লামের নিকট ইয়াহুদীদের আলোচনা হলে তিনি বলেনঃ
'আমাদের তিনটি জিনিসের উপর ইয়াহুদীদের যতটা হিংসা বিদ্বেষ আছে
'ততটা হিংসা অন্য কোন কিছুর উপর নেই। (১) জুমু'আ, আল্লাহ আমাদেরকে
'তার প্রতি হিদায়াত করেছেন ও পথ দেখিয়েছেন এবং তারা এ থেকে ভ্রষ্ট
রয়েছে। (২) কিবলাহ এবং (৩) ইমামের পিছনে আমাদের আমীন বলা।'
(আহমাদ ৬/১৩৪)
ইব্‌ন মাজাহর (রহঃ) হাদীসে রয়েছে : 'সালাম' ও 'আমীন' ইয়াহুদীদের
'যতটা বিরক্তি উৎপাদন করে অন্য কোন জিনিস তা করেনা। (ইবন মাজাহ
২/২৭৮)