আল্লাহ তা'আলা বলেন:
فَإِذَا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطَنِ الرَّجِيمِ
যখন তুমি কুরআন পাঠ করবে তখন অভিশপ্ত শাইতান হতে আল্লাহর আশ্রয়
গ্রহণ করবে। (সূরা নাহল, ১৬: ৯৮) তিনি আরও বলেন :
إِذَا قُمْتُمْ إِلَى الصَّلاةِ فَاغْسِلُوا وُجُوهَكُمْ وَأَيْدِيَكُمْ
যখন তোমরা সালাতের উদ্দেশে দন্ডায়মান হও তখন (সালাতের পূর্বে)
তোমাদের মুখমন্ডল ধৌত কর এবং হাতগুলিকে ধুয়ে নাও। (সূরা মায়িদাহ, ৫ঃ ৬)
জামহুর উলামার প্রসিদ্ধ মাযহাব এই যে, কুরআন পাঠের পূর্বে আ'উযুবিল্লাহ'
পাঠ করা উচিত, তাহলে কুমন্ত্রণা হতে রক্ষা পাওয়া যাবে। সুতরাং ঐ বুযুর্গদের
নিকট আয়াতের অর্থ হচ্ছে: 'যখন তুমি পড়বে' অর্থাৎ তুমি পড়ার ইচ্ছা করবে।
যেমন নিম্নের আয়াতটি :
'যখন তুমি সালাত আদায় করার জন্য দাঁড়াও' (তাহলে ওযূ করে নাও) এর
অর্থ হল : 'যখন তুমি সালাতের জন্য দাঁড়ানোর ইচ্ছা কর।' হাদীসগুলির ধারা
অনুসারেও এই অর্থটিই সঠিক বলে মনে হয়। মুসনাদ আহমাদের হাদীসে আছে
যে, যখন রাসূলুল্লাহ সাল্লাল্লাহু 'আলাইহি ওয়া সাল্লাম সালাতের জন্য দাঁড়াতেন
তখন 'আল্লাহু আকবার' বলে সালাত আরম্ভ করতেন, অতঃপর
سُبْحَانَكَ اللَّهُمَّ وَ بِحَمْدِكَ وَ تَبَارَكَ اسْمُكَ وَ تَعَالَى جَدُّكَ وَلَا إِلَهَ غَيْرُكَ
তিনবার পড়ে لَاَ إِلَهَ إِلَّا الله পড়তেন। তারপর পড়তেনঃ
أَعُوْذُ بِاللَّهِ السَّمِيعِ الْعَلِيمِ مِنْ الشَّيْطَانِ الرَّحِيمِ مِنْ هَمْزِهِ
وَ نَفْخِهِ وَنَفْتِهِ
সুনান আরবায়ও এ হাদীসটি রয়েছে। ইমাম তিরমিযী (রহঃ) বলেন যে, এই
অধ্যায়ে সবচেয়ে প্রসিদ্ধ হাদীস এটাই। (আহমাদ ৩/৬৯, আবূ দাউদ ১/৪৯০,
তিরমিযী ২/৪৭, নাসাঈ ২/১৩২) ইমাম ইব্‌ন মাজাহ (রহঃ) স্বীয় সুনানে এই অর্থ
বর্ণনা করেছেন। (ইবন মাজাহ ১/২৬৫) আবূ দাউদে আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম সালাতে প্রবেশ করেই তিনবার 'আল্লাহু আকবার
কাবীরা' তিনবার 'আলহামদুলিল্লাহ কাসীরা' এবং তিনবার 'সুবহানাল্লাহি বুকরাতাও
ওয়া আসীলা' পাঠ করতেন। অতঃপর পড়তেন।
أَعُوْذُ بِكَ مِنْ للَّهُمَّ إِنِّي
.الشَّيْطَانِ الرَّحِيمِ مِنْ هَمْزِهِ وَ نَفْخِهِ وَ نَفْتِهِ )আবূ দাউদ ১/৪৮৬(
সুনান ইব্‌ন মাজাহয়ও অন্য সনদে এই হাদীসটি সংক্ষিপ্তভাবে এসেছে।
(হাদীস নং ১/২৬৬)
