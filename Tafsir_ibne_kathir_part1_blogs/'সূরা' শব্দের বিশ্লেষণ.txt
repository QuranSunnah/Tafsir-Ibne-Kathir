
سُوْرَةُ শব্দের শাব্দিক আলোচনা করতে গিয়ে কেহ কেহ বলেন যে, এর অর্থ
পৃথকীকরণ ও উচ্চতা। জাহেলী যুগের প্রখ্যাত কবি নাবিগার নিম্নের কবিতার
মধ্যে سُوْرَةُ শব্দটি এই অর্থেই ব্যবহৃত হয়েছে ঃ
أَلَمْ تَرَ أَنَّ اللَّهَ أَعْطَاكَ سُوْرَةٌ * تَرَى كُلَّ مَلَكِ دُونَهَا يَتَذَبْذَبُ
'তুমি কি দেখনি যে, আল্লাহ তোমাকে এমন মহান মর্যাদা দান করেছেন যা নিম্ন
স্তর দিয়ে প্রতিটি রাজা-বাদশাহ ইতস্ততঃ আনাগোনা করে।' তবে কুরআনের
সূরাসমূহের সঙ্গে এই অর্থের সম্পর্ক এভাবে হবে যে, যেন কুরআনের পাঠক এক
সূরা বা উচ্চ মর্যাদা হতে আরও উচ্চতম মর্যাদার দিকে পৃথক পৃথকভাবে যেতে
পারে বা আরোহণ করতে পারে। এ কথাও বলা হয়েছে যে, এর অর্থ হল উচ্চতা বা
দেয়াল। এ জন্যই দূর্গ বা নগর প্রাকারকে আরাবী ভাষায় 'سُورٌ' বলা হয়। আবার
কেহ কেহ বলেন যে, লোটা বা বর্তনের মধ্যে যে অংশ অবশিষ্ট থাকে তাকে আরাবী
ভাষায় 'سُوْرَةُ' বলা হয়। যেহেতু সূরাও পবিত্র কুরআনের একটি অবিচ্ছেদ্য অংশ,
তাই একে সূরা নামে অভিহিত করা হয়েছে। অতঃপর 'হামযাহ'কে হালকা করে
দিয়ে তাকে 'واؤ' এর সঙ্গে পরিবর্তন করা হয়েছে। একটি মত এটাও আছে যে,
সূরার অর্থ হল সম্পূর্ণতা ও পরিপূর্ণতা। পূর্ণ উষ্ট্রীকে আরাবী ভাষায় 'سُورَةً' বলে।
সম্ভবতঃ দূর্গকে 'سُورٌ' বলার কারণ এই যে, ওটা যেমন প্রাসাদকে ঘিরে থাকে ও
একত্রিত করে থাকে ঠিক তেমনই সূরাও আয়াতসমূহকে জমা করে থাকে। কাজেই
ওকে সূরা বলা হয়েছে। 'سُوْرَةٌ' শব্দের বহুবচন ‘سُوَرٌ' হয়, আবার কখনও কখনও
سَوْرَاتٌ এবং سَوَارَاتٌও হয়ে থাকে।