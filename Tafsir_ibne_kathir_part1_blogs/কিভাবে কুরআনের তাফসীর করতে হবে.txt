তাফসীরের ব্যাপারে উত্তম ও সঠিক নিয়ম এই যে, কুরআনের তাফসীর
কুরআন দ্বারাই হবে। কারণ কুরআন মাজীদের বর্ণনা এক স্থানে সংক্ষিপ্ত হলেও
অন্য স্থানে তার বিস্তারিত বর্ণনা ও ব্যাখ্যাও রয়েছে। তারপর কোন অসুবিধার
ক্ষেত্রে কুরআনের তাফসীর সাধারণতঃ হাদীস দ্বারাই হয়ে থাকে। কারণ হাদীস
কুরআন কারীমেরই ব্যাখ্যা ও তাফসীর। বরং ইমাম আবদুল্লাহ ইব্‌ন মুহাম্মাদ
ইদরীস শাফিঈ (রহঃ) বলেছেন যে, রাসূলুল্লাহ সাল্লাল্লাহু 'আলাইহি ওয়া সাল্লাম
তাঁর সমস্ত নির্দেশ প্রদান করেন কুরআন মাজীদ থেকেই অনুধাবন করার পর।
আল্লাহ তা'আলা বলেন:
إِنَّا اَنْزَلْنَا إِلَيْكَ الْكِتَبَ بِالْحَقِّ لِتَحْكُمَ بَيْنَ النَّاسِ بِمَا أَرْبِكَ اللَّهُ وَ
لَا تَكُنْ لِلْخَابِنِيْنَ خَصِيْمًا
নিশ্চয়ই আমি তোমার প্রতি সত্যসহ গ্রন্থ অবতীর্ণ করেছি, যেন তুমি
তদনুযায়ী মানুষদেরকে আদেশ প্রদান কর, যা আল্লাহ তোমাকে শিক্ষা দিয়েছেন
এবং তুমি বিশ্বাসঘাতকদের পক্ষে বিতর্ককারী হয়োনা। (সূরা নিসা, ৪ : ১০৫)
আরও এক জায়গায় ইরশাদ হচ্ছেঃ
وَ مَا اَنْزَلْنَا عَلَيْكَ الْكِتَبَ إِلَّا لِتُبَيِّنَ لَهُمُ الَّذِي اخْتَلَفُوْا فِيْهِ وَ
هُدًى وَرَحْمَةً لِقَوْمٍ يُؤْمِنُوْنَ
আমি তো তোমার প্রতি এই কিতাব অবতীর্ণ করেছি যারা এ বিষয়ে মতভেদ
করে তাদেরকে সুস্পষ্টভাবে বুঝিয়ে দেয়ার জন্য এবং মু'মিনদের জন্য পথ-
নির্দেশ ও দয়া স্বরূপ। (সূরা নাহল, ১৬ : ৬৪) অন্য একস্থানে আল্লাহ সুবহানাহু
ওয়া তা'আলা বলেন:
وَأَنْزَلْنَا إِلَيْكَ الذِّكْرَ لِتُبَيِّنَ لِلنَّاسِ مَا نُزِّلَ إِلَيْهِمْ وَلَعَلَّهُمْ يَتَفَكَّرُونَ

তাদের প্রেরণ করেছিলাম স্পষ্ট নিদর্শন ও গ্রন্থসহ এবং তোমার প্রতি কুরআন
অবতীর্ণ করেছি মানুষকে স্পষ্টভাবে বুঝিয়ে দেয়ার জন্য, যা তাদের প্রতি অবতীর্ণ
করা হয়েছিল, যাতে তারা চিন্তা ভাবনা করে। (সূরা নাহল, ১৬: ৪৪) রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেনঃ
‘আমাকে কুরআন কারীম দেয়া হয়েছে এবং তার সঙ্গে তারই মত আরও
একটি জিনিস দেয়া হয়েছে।' (আহমাদ ৪/১৩১)
এর ভাবার্থ হচ্ছে সুন্নাত। এ কথা স্মরণ রাখা উচিত যে, হাদীসসমূহও
আল্লাহরই প্রত্যাদেশ। কুরআন মাজীদ যেমন ওয়াহীর মাধ্যমে অবতীর্ণ হয়েছে
তেমনি রাসূলুল্লাহ সাল্লাল্লাহু 'আলাইহি ওয়া সাল্লামের হাদীসও আল্লাহর অবতীর্ণ
বাণী। কিন্তু কুরআন ওয়াহী মাতলু' এবং হাদীসসমূহ ওয়াহী গায়ের মাতলু'।
সুতরাং এরই উপর ভিত্তি করে যখন কোন আয়াতের তাফসীর কুরআন ও হাদীসের
মধ্যে পাওয়া না যাবে তখন সাহাবীগণের (রাঃ) কথার দিকে ফিরে যাওয়া উচিত।
তাঁরা কুরআনের তাফসীর খুব ভাল জানতেন, কারণ যে ইঙ্গিত ও অবস্থা তখন ছিল
তার সম্যক জ্ঞান তাঁদের থাকতে পারে যাঁরা সেই সময়ে স্বশরীরে বিদ্যমান
ছিলেন। তাছাড়া পূর্ণ বিবেক, বিশুদ্ধ জ্ঞান এবং সৎ আমল তাঁরাই লাভ
করেছিলেন। বিশেষ করে ঐ সব মহামানব যাঁরা তাঁদের মধ্যেও বড় মর্যাদাসম্পন্ন
এবং বিদগ্ধ আলেম ও চিন্তাবিদ ছিলেন, যেমন চারজন খলীফা যাঁরা অত্যন্ত সৎ ও
হিদায়াত প্রাপ্ত ছিলেন, অর্থাৎ আবূ বাকর (রাঃ), উমার (রাঃ), উসমান (রাঃ), আলী
(রাঃ) এবং যেমন আবদুল্লাহ ইবন মাসউদ (রাঃ)। আবদুল্লাহ ইবন মাসউদ (রাঃ)
হতে বর্ণিত, তিনি বলেছেন: 'সেই আল্লাহর শপথ, যিনি ছাড়া অন্য কোন উপাস্য
নেই, আল্লাহর কিতাবের এমন কোন আয়াত নেই যার সম্পর্কে আমার বিলক্ষণ
জানা নেই যে, তা কি ব্যাপারে অবতীর্ণ হয়েছিল এবং কোথায় অবতীর্ণ হয়েছিল।
যদি আমি জানতাম যে, আল্লাহর এই পবিত্র কিতাবের জ্ঞান আমার চেয়ে আর
কারও বেশি আছে এবং সেখানে কোনও প্রকারে পৌঁছা সম্ভব হয় তাহলে অবশ্যই
তাঁর কাছে হাযির হয়ে তাঁর অনুগত বাধ্য ছাত্র হিসাবে আমি নিজেকে পেশ
করতাম।' এ ছাড়া আবদুল্লাহ ইব্‌ন আব্বাস (রাঃ) তাঁদেরই মধ্যে কুরআনের
একজন বিশেষজ্ঞ ও বিদগ্ধ পণ্ডিত ছিলেন। তিনি ছিলেন রাসূলুল্লাহ সাল্লাল্লাহু
'আলাইহি ওয়া সাল্লামের চাচাতো ভাই এবং কুরআন মাজীদের একজন প্রথিতযশা
' ওয়াহী মাতলু' -কুরআন হাকীম যা সালাতে পাঠ করলে সালাত আদায় হয়ে থাকে। আর ওয়াহী গায়ের
মাতুল' হাদীসসমূহ যা সালাতে পাঠ করলে সালাত আদায় হয়না।

ব্যাখ্যাতা। রাসূলুল্লাহ সাল্লাল্লাহু 'আলাইহি ওয়া সাল্লাম স্বয়ং তাঁর জ্ঞানের প্রাচুর্যের
জন্য আল্লাহর দরবারে প্রার্থনা জানিয়ে বলেছিলেনঃ
اللَّهُمَّ فَقَهْهُ فِي الدِّيْنِ وَعَلِّمْهُ التَّاوِيْلَ

হে আল্লাহ! আপনি তাকে ধর্মের প্রকৃত প্রজ্ঞা দান করুন এবং পবিত্র
কুরআনের তাফসীরেরও জ্ঞান দান করুন। (ফাতহুল বারী ১/২০৫) আবদুল্লাহ
ইবন মাসউদ (রাঃ) বলতেন: 'কুরআনের সর্বোত্তম ব্যাখ্যাকারী হলেন আবদুল্লাহ
ইব্‌ন আব্বাস (রাঃ)।' (তাবারী ১/৯০) আবদুল্লাহ ইবন মাসঊদের (রাঃ) এই
কথাকে সামনে রেখে চিন্তা করুন যে, তাঁর মৃত্যু ঘটেছিল হিজরী ৩২ সনে, আর
আবদুল্লাহ ইব্‌ন আব্বাস (রাঃ) তাঁর পরেও সুদীর্ঘ ৩৬ বছর জীবিত ছিলেন,
তাহলে সেই সুদীর্ঘ সময়ের মধ্যে তিনি ধর্মীয় জ্ঞানে কত না উন্নতি লাভ করে
থাকবেন! আবূ অয়েল (রহঃ) বলেন : 'আলীর (রাঃ) যুগে আবদুল্লাহ ইব্‌ন
আব্বাস (রাঃ) হাজ্জের দলপতি নিযুক্ত হয়েছিলেন। তিনি ভাষণে সূরা বাকারাহ
পাঠ করেন এবং এমন সুন্দরভাবে তাফসীর করেন যে, যদি তুরস্ক, রোম ও
দহিলামের কাফিররা তা শুনত তাহলে তারাও তৎক্ষণাৎ বিনা বাক্যে মুসলিম হয়ে
যেত।' (তাবারী ১/৮১) কোন কোন বর্ণনায় আছে যে, তিনি উক্ত ভাষণে সূরা
নূরের তাফসীর করেছিলেন।
এ কারণেই ইসমাঈল ইব্‌ন আবদুর রাহমান সুদ্দী কাবীর স্বীয় তাফসীরে ঐ
দুই মহান ব্যক্তির অধিকাংশ তাফসীর নকল করে থাকেন। কিন্তু আহলে কিতাব
থেকে এই সম্মানিত ব্যক্তি মাঝে মাঝে যে বর্ণনা নিয়ে থাকেন তাতেও তিনি ব্যক্ত
করেন যে, বানী ইসরাঈল থেকে রেওয়ায়িত গ্রহণ করা বৈধ। সহীহ বুখারীতে
আবদুল্লাহ ইব্‌ন আমর (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেনঃ
'একটি আয়াত হলেও তোমরা তা আমার পক্ষ থেকে পৌঁছে দিবে। বানী
ইসরাঈল হতে বর্ণনা নেয়ায়ও কোন দোষ নেই। ইচ্ছাপূর্বক আমার পক্ষ হতে
মিথ্যা কথা প্রচারকারী সরাসরি জাহান্নামী।' ইয়ারমুকের যুদ্ধে আবদুল্লাহ ইব্‌ন
আমর (রাঃ) ইয়াহুদী-খৃষ্টানদের কিতাবদ্বয়ের দু'টি পাণ্ডুলিপি পেয়েছিলেন। এই
হাদীসটিকে লক্ষ্যবস্তু করে ঐ পুস্তকদ্বয়ের কথাগুলোকেও তিনি নকল করতেন।