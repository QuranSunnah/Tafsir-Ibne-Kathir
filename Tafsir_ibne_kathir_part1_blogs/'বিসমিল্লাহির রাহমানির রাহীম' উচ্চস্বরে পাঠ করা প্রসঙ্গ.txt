'বিসমিল্লাহির রাহমানির রাহীম' উচ্চস্বরে পাঠ করতে হবে নাকি নিম্নস্বরে এ
নিয়েও মতভেদের অবকাশ রয়েছে। যারা একে সূরা ফাতিহার পৃথক একটি
আয়াত মনে করেননা তারা একে নিম্নস্বরে পড়ার পক্ষপাতি। এখন অবশিষ্ট
রইলেন শুধু ঐ সব লোক যারা বলেন যে, এটি প্রত্যেক সূরার প্রথম আয়াত।
তাদের মধ্যেও আবার মতভেদ রয়েছে। ইমাম শাফিঈর (রহঃ) অভিমত এই যে,
সূরা ফাতিহা ও অন্যান্য প্রত্যেক সূরার পূর্বে একে উচ্চস্বরে পড়তে হবে। সাহাবা
(রাঃ), তাবেঈন (রহঃ) এবং মুসলিমদের পূর্ববর্তী যুগের ইমামগণের এটাই
মাযহাব। সাহাবীগণের (রাঃ) মধ্যে একে উচ্চস্বরে পড়ার পক্ষপাতি হলেন আবূ
হুরাইরাহ (রাঃ), ইবন উমার (রাঃ), ইব্‌ন আব্বাস (রাঃ), মু'আবিয়া (রাঃ), উমার
(রাঃ), আবূ বাকর (রাঃ) এবং উসমান (রাঃ)। আবূ বাকর (রাঃ) এবং উসমান
(রাঃ) হতেও গারীব বা দুর্বল সনদে ইমাম খতীব (রহঃ) এটা নকল করেছেন।
বাইহাকী (রহঃ) ও ইব্‌ন আবদুল বার্ (রহঃ) উমার (রাঃ) ও আলী (রাঃ) হতেও
এটি বর্ণনা করেছেন। তাবেঈগণের মধ্যে সাঈদ ইব্‌ন যুবাইর (রহঃ), ইকরিমাহ
(রহঃ), আবূ কালাবাহ্ (রহঃ), যুহরী (রহঃ), আলী ইব্‌ন হাসান (রহঃ), তাঁর
ছেলে মুহাম্মাদ (রহঃ), সাঈদ ইব্‌ন মুসাইয়াব (রহঃ), 'আতা (রহঃ), তাউস
(রহঃ), মুজাহিদ (রহঃ), সা'লিম (রহঃ), মুহাম্মাদ ইব্‌ন কা'ব কারাজী (রহঃ),
আবূ বাকর ইব্‌ন মুহাম্মাদ ইব্‌ন আম্র (রহঃ) ইব্‌ন হাযম, আবূ ওয়ায়েল (রহঃ),
ইব্‌ন সীরীন (রহঃ), মুহাম্মাদ ইবনুল মুনকাদির (রহঃ), আলী ইব্‌ন আবদুল্লাহ
ইব্‌ন আব্বাস (রহঃ), তাঁর ছেলে মুহাম্মাদ, ইবন উমারের (রাঃ) গোলাম নাফি,
যায়িদ ইব্‌ন আসলাম (রহঃ), উমার ইব্‌ন আবদুল আযীয (রহঃ), আবদুল্লাহ ইব্‌ন
কায়েস (রহঃ), হাবীব ইব্‌ন আবী সাবিত (রহঃ), আবূ শা'শা' (রহঃ), মাকহুল
(রহঃ), আবদুল্লাহ ইব্‌ন মুগাফফাল ইব্‌ন মাকরান (রহঃ), এবং বাইহাকীর
বর্ণনায় আবদুল্লাহ ইব্‌ন সাফওয়ান (রহঃ), মুহাম্মাদ ইব্‌ন হানাফিয়্যাহ (রহঃ)
এবং আবদুল বারের বর্ণনায় আমর ইব্‌ন দীনার (রহঃ)। এরা সবাই সালাতের
যেখানে কিরা'আত উচ্চস্বরে পড়া হয়, বিসমিল্লাহির রাহমানির রাহীমকেও উচ্চ
শব্দে পড়তেন।
এর একটি প্রধান দলীল এই যে, এটি যখন সূরা ফাতিহারই একটি আয়াত
তখন পূর্ণ সূরার ন্যায় একে উচ্চস্বরে পড়তে হবে। তাছাড়া সুনান নাসাঈ, সহীহ
ইব্‌ন খুযাইমা, সহীহ ইব্‌ন হিব্বান, মুসতাদরাক হাকিম প্রভৃতি হাদীস গ্রন্থে বর্ণিত
আছে যে, আবূ হুরাইরাহ (রাঃ) সালাত আদায় করলেন এবং কিরা'আতে উচ্চ
শব্দে বিসমিল্লাহির রাহমানির রাহীম পড়লেন এবং সালাত শেষে বললেন :
'তোমাদের সবার চেয়ে রাসূলুল্লাহ সাল্লাল্লাহু 'আলাইহি ওয়া সাল্লামের সালাতের
সঙ্গে আমার সালাতেরই সামঞ্জস্য বেশী।' দারাকুতনী, খাতীব এবং বাইহাকী
প্রমুখ মুহাদ্দিসগণ এ হাদীসটিকে সহীহ বলেছেন। (নাসাঈ ২/১৩৪, ইন্ন
খুযাইমাহ ১/২৫১, ইন্ন হিব্বান ৩/১৪৩, হাকিম ১/২৩২, দারাকুতনী ১/৩০৫
এবং বাইহাকী ২/৪৬)
সহীহ বুখারীতে আছে যে, আনাসকে (রাঃ) জিজ্ঞেস করা হয় : 'রাসূলুল্লাহ
সাল্লাল্লাহু 'আলাইহি ওয়া সাল্লামের কিরা'আত কিরূপ ছিল?' তিনি বললেন :
'রাসূলুল্লাহ সাল্লাল্লাহু 'আলাইহি ওয়া সাল্লাম প্রত্যেক খাড়া শব্দকে লম্বা করে
পড়তেন।' (ফাতহুল বারী ৮/৭০৯) তিনি بِسْمِ اللهِ الرَّحْمَنِ الرَّحِيمِ পাঠ করে
শুনালেন এবং বললেন بِسْمِ اللَّهِ কে মদ্ (লম্বা) করেছেন
الرَّحْمنِ এর উপর মদ্
কে মদ্ (লম্বা) করেছেন। মুসনাদ আহমাদ, সুনান আবূ দাঊদ,
সহীহ ইব্‌ন খুযাইমাহ এবং মুসতাদরাক হাকিমে উম্মে সালমা (রাঃ) হতে বর্ণিত
আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম প্রত্যেক আয়াত শেষে
থামতেন এবং তাঁর কিরা'আত পৃথক পৃথক হত। যেমন
بِسْمِ اللَّهِ الرَّحْمَنِ
الرَّحِيمِ পড়ে থামতেন, তারপর اَلْحَمْدُ لِلَّهِ رَبِّ الْعَلَمِينَ পড়তেন, পুনরায় থেমে
الرَّحْمَنِ الرَّحِيمِ পড়তেন। দারাকুতনী (রহঃ) এ হাদীসটিকে সঠিক বলেছেন।
(আহমাদ ৬/৩০২, আবূ দাউদ ৪/২৯৪, ইব্‌ন খুযাইমাহ ১/২৪৮, হাকিম২/২৩১,
দারাকুতনী ১/৩০৭) ইমাম শাফিঈ (রহঃ) ও ইমাম হাকিম (রহঃ) আনাস (রাঃ)
হতে বর্ণনা করেছেন যে, মু'আবিয়াহ (রাঃ) মাদীনায় সালাত আদায় করালেন
এবং 'বিসমিল্লাহ' পড়লেননা। সে সময় যেসব মুহাজির সাহাবী (রাঃ) উপস্থিত
ছিলেন তাঁরা এতে আপত্তি জানালেন। সুতরাং তিনি পুনরায় যখন সালাত আদায়
করানোর জন্য দাঁড়ালেন তখন উচ্চস্বরে 'বিসমিল্লাহ' পাঠ করলেন। (হাকিম
১/২৩৩, মুসনাদ আশ শাফিঈ ১/৮০) প্রায় নিশ্চিতরূপেই উল্লিখিত সংখ্যক
হাদীস এ মাযহাবের দলীলের জন্য যথেষ্ট। এখন বাকী থাকল তাঁদের বিপক্ষের
হাদীস, বর্ণনা, সনদ, দুর্বলতা ইত্যাদি। ওগুলির জন্য অন্য জায়গা রয়েছে।
দ্বিতীয় মতামত এই যে, 'বিসমিল্লাহ' জোরে পড়তে হবেনা। খলীফা চতুষ্টয়,
আবদুল্লাহ ইব্‌ন মুগাফ্ফাল, তাবেঈন ও পরবর্তী যুগের দলসমূহ হতে এটা
সাব্যস্ত আছে। আবূ হানীফা (রহঃ), সাওরী (রহঃ) এবং আহমাদ ইব্‌ন হাম্বালের
(রহঃ) এটাই মাযহাব। ইমাম মালিকের (রহঃ) মাযহাব এই যে, 'বিসমিল্লাহ'
পড়তেই হবেনা, জোরেও নয়, আস্তেও নয়। তাঁর প্রথম দলীল তো সহীহ
মুসলিমের আয়িশা (রাঃ) হতে বর্ণিত হাদীসটি যাতে রয়েছে যে রাসূলুল্লাহ
সাল্লাল্লাহু 'আলাইহি ওয়া সাল্লাম সালাতকে তাকবীর ও কিরা'আতকে الْحَمْدُ لِلَّهِ
رَبِّ الْعُلَمِينَ দ্বারা শুরু করতেন। সহীহ বুখারী ও সহীহ মুসলিমে আছে যে,
আনাস ইবন মালিক (রাঃ) বর্ণনা করেন: 'আমি নাবী সাল্লাল্লাহু 'আলাইহি ওয়া
সাল্লাম, আবূ বাকর (রাঃ), উমার (রাঃ) এবং উসমানের (রাঃ) পিছনে সালাত
আদায় করেছি। তাঁরা সবাই اَلْحَمْدُ لِلَّهِ رَبِّ الْعَلَمِينَ দ্বারা সালাত আরম্ভ
করতেন। সহীহ মুসলিমে আছে যে, বিসমিল্লাহ পাঠ করতেননা। কিরা'আতের
প্রথমেও না, শেষেও না। (ফাতহুল বারী ২/২৬৫, মুসলিম ১/২৯৯) সুনানে
আবদুল্লাহ ইব্‌ন মুগাফফাল (রাঃ) হতেও এরূপই বর্ণিত আছে। (তিরমিযী ২৪৪)
এ হল ঐসব ইমামের 'বিসমিল্লাহ' আস্তে পড়ার দলীল। এ প্রসঙ্গে এটাও স্মর্তব্য
যে, এ কোন বড় রকমের মতভেদ নয়। প্রত্যেক দলই অন্য দলের সালাতকে শুদ্ধ
বলে থাকেন।