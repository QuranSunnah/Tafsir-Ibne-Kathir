--- OCR Start ---
সূরা ৫৭: হাদীদ
২৭০
পারা ২৭
তিনিই আল্লাহ, তিনি ব্যতীত কোন মা'বুদ নেই; দুনিয়া ও আখিরাতে প্রশংসা
তাঁরই। (সূরা কাসাস, ২৮ : ৭০) অন্যত্র বলেন :
الْحَمْدُ لِلَّهِ الَّذِي لَهُ مَا فِي السَّمَاتِ وَ مَا فِي الْأَرْضِ وَ لَهُ الْحَمْدُ فِي
الأخِرَةِ وَهُوَ الْحَكِيمُ الْخَبِيرُ
প্রশংসা আল্লাহর যিনি আকাশমন্ডলী ও পৃথিবীতে যা কিছু আছে সব কিছুরই
মালিক এবং আখিরাতেও প্রশংসা তাঁরই। তিনি প্রজ্ঞাময়, সর্ব বিষয়ে অবহিত।
(সূরা সাবা, ৩৪ : ১) সুতরাং আকাশ ও পৃথিবীর সমুদয় জিনিসের উপর
মালিকানা রয়েছে একমাত্র তাঁরই। সমস্ত আসমান ও যমীনের সৃষ্টজীব তাঁরই
দাসত্বের শৃংখলে আবদ্ধ, তাঁরই খাদেম এবং তাঁর সামনে অবনত। যেমন
মহামহিমান্বিত আল্লাহ বলেনঃ
إِنْ كُلُّ مَنْ فِي السَّمَاتِ وَالْأَرْضِ إِلَّا آتِي الرَّحْمَنِ عَبْدًا لَقَدْ أَحْصُهُمُ
وَعَدَّهُمْ عَذَا. وَكُلُّهُمْ آتِيْهِ يَوْمَ الْقِيمَةِ فَرْدًا
আকাশসমূহ ও পৃথিবীতে এমন কেহ নেই যে দয়াময়ের নিকট উপস্থিত
হবেনা বান্দা রূপে। তিনি তাদেরকে পরিবেষ্টন করে রেখেছেন এবং তিনি
তাদেরকে বিশেষভাবে গণনা করেছেন এবং কিয়ামাত দিনে তাদের সকলেই তাঁর
নিকট আসবে একাকী অবস্থায়। (সূরা মারইয়াম, ১৯ : ৯৩-৯৫) এ জন্যই মহান
আল্লাহ বলেন:
وَإِلَى اللَّهِ تُرْجَعُ الْأُمُوْرُ কিয়ামাত দিবসে আল্লাহরই দিকে সমস্ত বিষয়
প্রত্যাবর্তিত হবে।' তিনি তাঁর মাখলুকের মধ্যে যা চান হুকুম দিয়ে থাকেন। তিনি
ন্যায় বিচারক, তিনি অবিচার ও যুগ্ম করেননা। বরং এক একটি সৎ আমলকে
তিনি দশগুণ করে বাড়িয়ে দেন এবং নিজের পক্ষ হতে বড় প্রতিদান প্রদান করে
থাকেন। যেমন তিনি বলেন:
وَيُؤْتِ مِنْ لَّدُنْهُ أَجْرًا عَظِيمًا
এবং স্বীয় পক্ষ হতে ওর মহান প্রতিদান প্রদান করেন। (সূরা নিসা, ৪:৪০)
--- OCR End ---