--- OCR Start ---
সূরা ৫৮: মুজাদালাহ
৩১২
পারা ২৮
ইমাম মালিক (রহঃ) বলেন যে, এর ভাবার্থ হচ্ছে : সহবাস করার ইচ্ছা করল
বা তার সাথে জীবন যাপন করার দৃঢ় সংকল্প করল।
সাঈদ ইব্‌ন যুবাইর (রহঃ) বলেন যে, ভাবার্থ হচ্ছে : যে বিষয়কে সে নিজের
জীবনের উপর হারাম করে নিয়েছিল সেটা আবার যে বৈধ করতে চায় সে যেন
কাফফারা আদায় করে। হাসান বাসরী (রহঃ) বলেন যে, কাফফারা আদায় করার
পূর্বে সহবাস করা নিষিদ্ধ, কিন্তু যদি গুপ্তাঙ্গ ছাড়া অন্য কিছু স্পর্শ করে তাহলে কোন
দোষ নেই।
ইব্‌ন আব্বাস (রাঃ) প্রমুখ বিজ্ঞজন বলেন যে, এখানে مَسّ দ্বারা সহবাস
করাকে বুঝানো হয়েছে। (তাবারী ২৩/২৩১) আ'তা (রহঃ), যুহরী (রহঃ),
কাতাদাহ (রহঃ) এবং মুকাতিল ইব্‌ন হিব্বানও (রহঃ) অনুরূপ বলেছেন।
যুত্রী (রহঃ) আরও বলেন যে, কাফফারা আদায়ের পূর্বে চুম্বন করা, স্পর্শ
করা ইত্যাদিও জায়িয নয়।
সুনান গ্রন্থকারগণ ইব্‌ন আব্বাস (রাঃ) হতে বর্ণনা করেছেন যে, একটি লোক
বলে : 'হে আল্লাহর রাসূল সাল্লাল্লাহু 'আলাইহি ওয়া সাল্লাম! আমি আমার স্ত্রীর
সাথে যিহার করেছি এবং কাফফারা আদায়ের পূর্বে তার সাথে সহবাসও করে
ফেলেছি (এখন উপায় কি?)।' রাসূলুল্লাহ সাল্লাল্লাহু 'আলাইহি ওয়া সাল্লাম তাকে
বললেন : 'আল্লাহ তোমার প্রতি দয়া করুন, তুমি এটা কেন করেছ?' উত্তরে সে
বলে : 'চাঁদনী রাতে তার পাঁয়জোর (পায়ের অলংকার) আমাকে ব্যাকুল করে
তুলেছিল।' তার এ কথা শুনে রাসূলুল্লাহ সাল্লাল্লাহু 'আলাইহি ওয়া সাল্লাম তাকে
বলেন: 'এখন হতে আর তার নিকটবর্তী হয়োনা যে পর্যন্ত না আল্লাহ তা'আলার
নির্দেশ অনুযায়ী কাফ্ফ্ফারা আদায় কর।' (আবূ দাঊদ ২/৬৬৬, তিরমিযী
৪/৩৮০, নাসাঈও ৬/১৬৭, ইব্‌ন মাজাহ ১/৬৬৬) ইমাম তিরমিযী (রহঃ)
হাদীসটিকে হাসান, গারীব, সহীহ বলেছেন।
এরপর মহামহিমান্বিত আল্লাহ যিহারের কাফফারার বর্ণনা দিচ্ছেন যে, একটি
দাস মুক্ত করতে হবে। দাসকে যে মু'মিন হতে হবে এ শর্ত এখানে আরোপ করা
হয়নি, যেমন হত্যার কাফফারায় দাসের মু'মিন হওয়ার শর্ত আরোপ করা
হয়েছে। এরপর মহান আল্লাহ বলেনঃ
ذَلِكُمْ تُوْعَظُوْنَ بِهِ এই নির্দেশ তোমাদেরকে দেয়া হল। অর্থাৎ তোমাদের
ধমকানো হচ্ছে। আল্লাহ তোমাদের কার্যের ব্যাপারে পূর্ণ ওয়াকিফহাল।
--- OCR End ---