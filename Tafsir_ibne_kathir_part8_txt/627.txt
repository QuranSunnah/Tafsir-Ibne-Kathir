সূরা ৭৩ : মুয্যাম্মিল
৬২৭
পারা ২৯
ছেলে হিশাম।' এ কথা শুনে আয়িশা (রাঃ) আমিরের (রাঃ) জন্য রাহমাতের
দু'আ করলেন এবং বললেন : 'আমির (রাঃ) খুব ভাল মানুষ ছিলেন। আল্লাহ
তাঁর প্রতি রহম করুন।' আমি (সাঈদ) তখন আরয করলাম : 'হে উম্মুল
মু'মিনীন! রাসূলুল্লাহ সাল্লাল্লাহু 'আলাইহি ওয়া সাল্লামের চরিত্র কেমন ছিল তা
আমাকে অবহিত করুন। তিনি প্রশ্ন করলেন: 'তুমি কি কুরআন পড়নি?' আমি
উত্তর দিলাম: হ্যাঁ, পড়েছি বটে। তিনি তখন বললেন : 'কুরআনই তাঁর চরিত্র।'
আমি তখন তার নিকট হতে বিদায় গ্রহণের অনুমতি চাওয়ার ইচ্ছা করলাম। কিন্তু
হঠাৎ আমার মনে পড়ল যে, রাসূলুল্লাহর সাল্লাল্লাহু 'আলাইহি ওয়া সাল্লাম রাতের
সালাত সম্পর্কে প্রশ্ন করা দরকার। আমার এই প্রশ্নের জবাবে তিনি বললেন :
'তুমি কি সূরা মুযযাম্মিল পড়নি?' আমি জবাব দিলাম : হ্যাঁ অবশ্যই পড়েছি।
তিনি বললেন : 'তাহলে শোন। সূরার এই প্রথম ভাগে রাতের কিয়াম (দাঁড়িয়ে
দাঁড়িয়ে তাহাজ্জুদের সালাত আদায় করা) ফার্য করা হয় এবং এক বছর পর্যন্ত
রাসূলুল্লাহ সাল্লাল্লাহু 'আলাইহি ওয়া সাল্লাম এবং তাঁর সাহাবীগণ তাহাজ্জুদের
সালাত ফার্য হিসাবে আদায় করতেন। এমন কি তাঁদের পা ফুলে যেত। বারো
মাস পরে এই সূরার শেষের আয়াতগুলি অবতীর্ণ হয় এবং মহান আল্লাহ ভার
লাঘব করে দেন। তাহাজ্জুদের সালাতকে তিনি ফার্য হিসাবে না রেখে নাফল
হিসাবে রেখে দেন।'
এবার আমি বিদায় গ্রহণের ইচ্ছা করলাম। কিন্তু রাসূলুল্লাহ সাল্লাল্লাহু
'আলাইহি ওয়া সাল্লামের বিত্র সালাত আদায় করার ব্যাপারটি জিজ্ঞেস করার
কথা মনে পড়ে গেল। তাই আমি বললাম : হে উম্মুল মু'মিনীন! রাসূলুল্লাহ
সাল্লাল্লাহু 'আলাইহি ওয়া সাল্লামের বিত্র সালাতের পদ্ধতিও আমাকে জানিয়ে
দিন। তিনি তখন বললেন : শোন! (রাতে) আমরা রাসূলুল্লাহ সাল্লাল্লাহু 'আলাইহি
ওয়া সাল্লামের জন্য মিসওয়াক, উযূর পানি ইত্যাদি ঠিক করে একদিকে রেখে
দিতাম। যখনই আল্লাহর ইচ্ছা হত তিনি ঘুম থেকে জাগতেন। তিনি উঠে
মিসওয়াক করতেন ও উযূ করতেন এবং আট রাক'আত সালাত আদায় করতেন।
এর মধ্যে তাশাহহুদের জন্য বসতেননা। আট রাক'আত পূর্ণ করার পর তিনি
আত্যাহিয়্যাতুতে বসতেন, আল্লাহ তাবারাকা ওয়া তা'আলার যিক্র করতেন,
দু'আ করতেন এবং সালাম না ফিরিয়েই উঠে পড়তেন। আর নবম রাক'আত
পড়ে যিক্র ও দু'আ করতেন এবং উচ্চ শব্দে সালাম ফিরাতেন। ঐ শব্দ আমরাও
শুনতে পেতাম। তারপর বসে বসেই দুই রাক'আত সালাত আদায় করতেন। হে
আমার প্রিয় পুত্র! সব মিলিয়ে মোট এগারো রাক'আত হল। অতঃপর যখন তাঁর
বয়স বেশি হয় এবং দেহ ভারী হয়ে যায় তখন থেকে তিনি সাত রাক'আত বিত্র