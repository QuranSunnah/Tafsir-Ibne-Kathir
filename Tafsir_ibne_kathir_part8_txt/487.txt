সূরা ৬৬ ঃ তাহ্রীম
৪৮৭
পারা ২৮
সাল্লাল্লাহু 'আলাইহি ওয়া সাল্লাম! দু'আ করুন যেন আল্লাহ তা'আলা আপনার
উম্মাতের উপর প্রশস্ততা দান করেন। দেখুন তো! পারসিক ও রোমকরা আল্লাহর
ইবাদাত করেনা, অথচ তারা দুনিয়ার কত বেশি নি'আমাতের মধ্যে ডুবে রয়েছে?
আমার এ কথা শোনা মাত্রই তিনি সোজা হয়ে বসলেন এবং বলতে লাগলেন :
'হে খাত্তাবের পুত্র! আপনিতো এখনও সন্দেহের মধ্যে রয়ে গেছেন। এই
কাওমের (কাফিরদের) ভাল কাজের প্রতিদান দুনিয়ায়ই দিয়ে দেয়া হয়েছে।'
আমি বললাম : হে আল্লাহর রাসূল সাল্লাল্লাহু 'আলাইহি ওয়া সাল্লাম! আমার জন্য
আল্লাহর নিকট ক্ষমা প্রার্থনা করুন!
ব্যাপারটা ছিল এই যে, রাসূলুল্লাহ সাল্লাল্লাহু 'আলাইহি ওয়া সাল্লাম স্ত্রীদের
প্রতি অত্যন্ত অসন্তুষ্ট হওয়ার কারণে শপথ করেছিলেন যে, এক মাস তিনি তাদের
সাথে মিলিত হবেননা। অবশেষে আল্লাহ তা'আলা তাঁকে অব্যহতি দেন।'
(আহমাদ ১/৩৩, ৩৪; ফাতহুল বারী ৯/২১৮৭, মুসলিম ২/১১১, তিরমিযী
৯/২২৪, নাসাঈ ৫/৩৬৬)
সহীহ বুখারী ও সহীহ মুসলিমে ইব্‌ন আব্বাস (রাঃ) হতে বর্ণিত আছে যে,
তিনি বলেন : 'বছর ধরে আমি এই সুযোগের অপেক্ষায় ছিলাম যে, উমারকে
(রাঃ) এই দু'জন স্ত্রীর নাম জিজ্ঞেস করব। কিন্তু উমারের (রাঃ) অত্যন্ত প্রভাবের
কারণে তাকে জিজ্ঞেস করার সাহস হচ্ছিলনা। শেষ পর্যন্ত হাজ্জ পালন করে
প্রত্যাবর্তনের পথে তাকে জিজ্ঞেস করেছিলাম।' তারপর তিনি পূর্ণ হাদীসটি বর্ণনা
করেন যা উপরে বর্ণিত হল। (ফাতহুল বারী ৮/৫২৫, মুসলিম ২/১১০৮)
ইমাম মুসলিম (রহঃ) আরও বর্ণনা করেন, ইব্‌ন আব্বাস (রাঃ) বলেছেন যে,
উমার ইবনুল খাত্তাব (রাঃ) তাকে বলেছেন : রাসূল সাল্লাল্লাহু 'আলাইহি ওয়া
সাল্লাম যখন তাঁর স্ত্রীদের থেকে অন্যত্র অবস্থান করছিলেন তখন আমি মাসজিদে
প্রবেশ করলাম এবং দেখতে পেলাম যে, লোকেরা পাথরের ছোট ছোট টুকরা
মাটিতে ছুড়ে মারছে। তারা বলল: রাসূলুল্লাহ সাল্লাল্লাহু 'আলাইহি ওয়া সাল্লাম
তাঁর স্ত্রীদের তালাক দিয়েছেন। উহা ছিল পর্দা করার আদেশের পূর্বের ঘটনা।
আমি মনে মনে ভাবলাম, নিশ্চয়ই আমি এ বিষয়ে অনুসন্ধান করব। উমার (রাঃ)
যেমন হাফসার (রাঃ) কাছে গিয়ে তাঁকে বুঝিয়ে এসেছিলেন, তেমনিভাবে
আয়িশাকেও (রাঃ) বুঝিয়েছিলেন। তাতে এও রয়েছে যে, যে গোলামটি
রাসূলুল্লাহ সাল্লাল্লাহু 'আলাইহি ওয়া সাল্লামকে পাহারা দিচ্ছিল তার নাম ছিল আবূ
রিবাহ (রাঃ)। তাতে এও আছে যে, উমার (রাঃ) রাসূলুল্লাহ সাল্লাল্লাহু 'আলাইহি
ওয়া সাল্লামকে বলেছিলেন : 'হে আল্লাহর রাসূল সাল্লাল্লাহু 'আলাইহি ওয়া
সাল্লাম! আপনি আপনার স্ত্রীদের ব্যাপারে এত চিন্তিত হচ্ছেন কেন? যদি আপনি