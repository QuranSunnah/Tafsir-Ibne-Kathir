সূরা ৫১ : যারিয়াত
৯৮
পারা ২৬
মানবরূপী মালাইকা ইবরাহীমকে (আঃ) সালাম করেন। তিনিও সালামের
জবাব দেন। দ্বিতীয় : سَلَام শব্দের উপর দুই পেশ হওয়াটাই এর প্রমাণ।
আল্লাহ তা'আলা এজন্যই বলেন:
وَإِذَا حُمِّيْتُمْ بِتَحِيَّةٍ فَحَيُّوا بِأَحْسَنَ مِنْهَا أَوْ رُدُّوهَا
যখন তোমাদেরকে সালাম দেয়া হবে তখন তোমরা ওর চেয়ে উত্তম (শব্দ)
দ্বারা জবাব দিবে অথবা ওটাই ফিরিয়ে দিবে। (সূরা নিসা, ৪ ঃ ৮৬) খলীল
(আঃ) উত্তম পন্থাটিই গ্রহণ করেন। তাঁরা যে আসলে মালাইকা ছিলেন তা
ইবরাহীম (আঃ) জানতেন না বলে তিনি বলেন : 'এরাতো অপরিচিত লোক।'
মালাইকা/ফেরেশতারা ছিলেন জিবরাঈল (আঃ), মীকাঈল (আঃ) এবং ইসরাফীল
(আঃ)। তাঁরা সুশ্রী যুবকের রূপ ধারণ করে এসেছিলেন। তাঁদের চেহারায় মর্যাদা
ও ভীতির লক্ষণ প্রকাশমান ছিল। ইবরাহীম (আঃ) তাঁদের খাদ্য তৈরীর কাজে
ব্যস্ত হয়ে পড়েন। তিনি নিঃশব্দে অতি তাড়াতাড়ি স্বীয় স্ত্রীর নিকট গমন করেন।
فَمَا لَبِثَ أَنْ جَاءَ بِعِجْلٍ حَنِينٍ
অতঃপর অনতি বিলম্বে একটা ভাজা গো-বৎস আনয়ন করল। (সূরা হুদ, ১১
: ৬৯) তিনি ঐ গোশত তাঁদের নিকট রেখে দেন এবং বলেন : 'দয়া করে
আপনারা কি খাবেন?' এর দ্বারা আপ্যায়নের আদব জানা যাচ্ছে যে, ইবরাহীম
(আঃ) মেহমানকে কিছু জিজ্ঞেস না করেই এবং তাঁদের জন্য তিনি যে খাবার
নিয়ে আসছেন এ কথা তাঁদেরকে না বলেই নিঃশব্দে তাঁদের নিকট হতে চলে
গেলেন এবং তাড়াতাড়ি উৎকৃষ্ট যে জিনিস তিনি পেলেন তা প্রস্তুত করে নিয়ে
এলেন। তা ছিল অল্প বয়স্ক একটি তাজা গো-বৎসের ভাজা গোশত। এ খাদ্য
তাঁদের থেকে দূরে রেখে দিয়ে তিনি তাঁদেরকে 'খাবারের কাছে আসুন' এ কথা
বললেননা। কেননা এতে এক ধরনের হুকুম হয়ে যাচ্ছে। বরং তিনি তাঁর
সম্মানিত মেহমানদের কাছে খাদ্য রেখে অত্যন্ত বিনয় ও ভালবাসার স্বরে বলেনঃ
'দয়া করে আপনারা কি খাবেন?' যেমন কোন ব্যক্তি কেহকেও বলে থাকে : 'যদি
আপনি দয়া ও অনুগ্রহ করে এ কাজটি করে দিতেন!' এরপর আল্লাহ তাবারাকা
ওয়া তা'আলা বলেন:
فَأَوْجَسَ مِنْهُمْ خِيفَةً
যেমন অন্য আয়াতে আছে: