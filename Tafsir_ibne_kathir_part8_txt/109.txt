--- OCR Start ---
সূরা ৫১ : যারিয়াত
১০৯
পারা ২৭
করবে। তারা যেন সন্তুষ্ট চিত্তে অথবা বাধ্য হয়ে আমাকে প্রকৃত মা'বূদ মেনে
নেয়। আল্লাহ তা'আলা বলেনঃ
مَا أُرِيدُ مِنْهُمْ مِنْ رِزْقٍ وَمَا أُرِيدُ أَنْ يُطْعِمُونِ . إِنَّ اللَّهَ هُوَ الرَّزَّاقُ ذُو
الْقُوَّةِ الْمَتِينُ
আমি তাদের নিকট হতে জীবিকা চাইনা এবং এও চাইনা যে, তারা আমার
আহার যোগাবে। আল্লাহইতো রিযক দান করেন এবং তিনি প্রবল, পরাক্রান্ত ।
আবদুল্লাহ ইব্‌ন মাসউদ (রাঃ) হতে বর্ণিত, তিনি বলেন : 'রাসূলুল্লাহ
সাল্লাল্লাহু 'আলাইহি ওয়া সাল্লাম আমাকে নিম্নরূপ পাঠ করিয়েছেন : إِنِّي اَنَا
الرَّزَّاقُ ذُو الْقُوَّةِ الْمَتِينُ নিশ্চয়ই আমি রিস্কদাতা, ক্ষমতার উৎস এবং
প্রবল পরাক্রান্ত। (আহমাদ ১/৪১৮) ইমাম আবূ দাঊদ (রহঃ), ইমাম
তিরমিযী (রহঃ) এবং ইমাম নাসাঈও (রহঃ) এটি বর্ণনা করেছেন। ইমাম
তিরমিযী (রহঃ) এটিকে হাসান সহীহ বলেছেন। (আবূ দাউদ ৪/২৯০,
তিরমিযী ৮/২৬১, নাসাঈ ৬/৪৬৯)
মোট কথা, আল্লাহ তা'আলা স্বীয় বান্দাদেরকে একমাত্র তাঁরই ইবাদাতের
জন্য সৃষ্টি করেছেন। সুতরাং যে ব্যক্তি শুধুমাত্র তাঁরই ইবাদাত করবে এবং তাঁর
সাথে অন্য কেহকেও শরীক করবেনা তাকে তিনি উত্তম ও পূর্ণ পুরস্কার প্রদান
করবেন। আর যারা তাঁর সাথে অন্য কেহকেও শরীক করবে তাকে তিনি জঘন্য
শাস্তি প্রদান করবেন। আল্লাহ তা'আলা কারও মুখাপেক্ষী নন, বরং সমস্ত মাখলুক
সর্বাবস্থায় এবং সর্বসময় তাঁর পূর্ণ মুখাপেক্ষী। তারা তাঁর কাছে সম্পূর্ণরূপে
অসহায় ও দরিদ্র। তিনি একাই তাদের সৃষ্টিকর্তা ও আহারদাতা।
আবূ হুরাইরাহ (রাঃ) রাসূলুল্লাহ সাল্লাল্লাহু 'আলাইহি ওয়া সাল্লাম হতে বর্ণনা
করেছেন যে, আল্লাহ তা'আলা বলেন : 'হে আদম সন্তান! তুমি আমার ইবাদাত
কর, আমি তোমার বক্ষকে ঐশ্বর্যশালী ও অমুখাপেক্ষী করব। আর যদি তুমি
এরূপ না কর তাহলে আমি তোমার বক্ষকে ব্যস্ততা দ্বারা পূর্ণ করব এবং অন্যের
প্রতি তোমার নির্ভরশীলতাও কখনও বন্ধ করবনা।' (আহমাদ ২/৩৫৮) ইমাম
তিরমিযী (রহঃ) এবং ইবন মাজাহও (রহঃ) এ হাদীসটি বর্ণনা করেছেন। ইমাম
তিরমিযী (রহঃ) এটিকে হাসান গারীব বলেছেন। (তিরমিযী ৭/১৬৬, ইন্ন
মাজাহ ২/১৩৭৬) আল্লাহ তা'আলা বলেনঃ
--- OCR End ---