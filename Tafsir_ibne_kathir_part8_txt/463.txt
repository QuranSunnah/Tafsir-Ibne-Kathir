--- OCR Start ---
সূরা ৬৫ : তালাক
৪৬৩
পারা ২৮
ফিরিয়ে না নেয়ার দাবীদার
স্ত্রী স্বামীর কাছ থেকে ভরণ পোষণ পাবেনা
এর ভিত্তিতেই কতক সালাফ এবং তাঁদের অনুসারীদের অভিমত এই যে,
مَبْتُوتَهُ নারী অর্থাৎ ঐ তালাকপ্রাপ্তা নারী যাকে রাজআত করার (ফিরিয়ে
নেয়ার) অধিকার স্বামীর বাকী নেই, এর ইদ্দাত পূর্ণ হবার সময় পর্যন্ত
বসবাসের জায়গা দেয়া স্বামীর দায়িত্ব নয়। তাঁদের দলীল হল ফাতিমা বিন্ত
কায়িস আল ফিহরিয়‍্যাহ (রাঃ) সম্পর্কীয় হাদীসটি। যখন তাঁর স্বামী আবূ আমর
ইবন হাফস (রাঃ) তাঁকে তৃতীয় ও সর্বশেষ তালাক দিয়ে দেন তখন তিনি তাঁর
স্ত্রীর নিকট বিদ্যমান ছিলেননা। ঐ সময় তিনি ইয়ামানে ছিলেন। সেখান হতেই
তিনি স্ত্রীকে তালাক দিয়েছিলেন। তখন তিনি লোক মারফত তাঁর স্ত্রীর নিকট
সামান্য বার্লি পাঠিয়েছিলেন এই বলে যে, এটা তাঁকে খোরাক হিসাবে দেয়া
হল। এতে ঐ নারী অত্যন্ত অসন্তুষ্ট হন। ওয়াকীল তাঁকে বললেন : 'অসন্তুষ্ট
হচ্ছ কেন? তোমার খরচ বহন করার দায়িত্ব আমার নয়।' মহিলাটি তখন
রাসূলুল্লাহ সাল্লাল্লাহু 'আলাইহি ওয়া সাল্লামের নিকট গমন করে এটা জিজ্ঞেস
করেন। উত্তরে রাসূলুল্লাহ সাল্লাল্লাহু 'আলাইহি ওয়া সাল্লাম বলেন: 'হ্যাঁ, ঠিকই
বটে। তোমার খরচ বহন করার দায়িত্ব তোমার এই স্বামীর উপর নয়।' সহীহ
মুসলিমে আরও রয়েছে যে, তাকে তিনি বলেন: 'তোমাকে বসবাসের জন্য ঘর
দেয়াও তোমার এ স্বামীর দায়িত্ব নয়।' অতঃপর তাকে নির্দেশ দিলেন যে,
তিনি যেন উম্মে শারিকের (রাঃ) বাড়ীতে তার ইদ্দাতের দিনগুলি অতিবাহিত
করেন। তারপর রাসূল সাল্লাল্লাহু 'আলাইহি ওয়া সাল্লাম বললেন: 'সেখানেতো
আমার অধিকাংশ সাহাবী যাতায়াত করে থাকে। তুমি বরং আবদুল্লাহ ইব্‌ন
উম্মে মাকতূমের (রাঃ) গৃহে ইদ্দাত পালন কর। সে অন্ধ মানুষ (সে তোমাকে
দেখতে পাবেনা)। তুমি সেখানে তোমার কাপড় খুলেও রেখে দিতে পারবে
(শেষ পর্যন্ত)।' (মুসলিম ১৪৮০)
মুসনাদ আহমাদে রয়েছে যে, রাসূল সাল্লাল্লাহু 'আলাইহি ওয়া সাল্লাম ঐ
মহিলাটিকে বলেন : 'ওহে কায়িস পরিবারের মেয়ে! ভরণ-পোষণ ও
বাসস্থানের দায়িত্ব স্বামীর উপর ঐ সময় রয়েছে যখন স্ত্রীকে তালাক দিয়ে
আবার ফিরিয়ে নেয়ার অধিকার তার আছে। ফিরিয়ে নেয়ার অধিকার যখন
নেই তখন ভরণ-পোষণ ও বাসস্থানের ব্যবস্থা করাও তার উপর বর্তায়না।
তুমি এখান হতে চলে যাও এবং অমুক মহিলার বাড়ীতে তোমার ইদ্দাত পালন
--- OCR End ---