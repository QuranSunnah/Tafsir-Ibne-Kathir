--- OCR Start ---
সূরা ৫৯ : হাশ্র
৩৪৮
পারা ২৮
আমি তাঁর বাড়ীতে গিয়ে দেখি যে, তিনি একটি চৌকির উপর খেজুর পাতার
চাটাইয়ে বসে আছেন যার উপর কাপড়, চাদর ইত্যাদি কিছুই নেই। আমাকে
দেখে তিনি বলেন : 'তোমার কাওমের কিছু লোক অভাব অনটনের কারণে
আমার কাছে এসেছিল। আমি তাদের জন্য কিছু সাহায্য দিয়েছি। তুমি তা নিয়ে
তাদের মধ্যে বন্টন করে দাও।' আমি বললাম : জনাব! যদি এ কাজের দায়িত্ব
অন্যের উপর অর্পণ করতেন তাহলে খুবই ভাল হত। তিনি বললেন : 'না,
তোমাকেই এ দায়িত্ব দেয়া হল।' আমি বললাম : ঠিক আছে। ইতোমধ্যে (তাঁর
দ্বাররক্ষী) ইয়ারফা (রাঃ) এসে বললেন : 'হে আমীরুল মু'মিনীন! উসমান ইব্‌ন
আফফান (রাঃ), আবদুর রাহমান ইব্‌ন আউফ (রাঃ), যুবায়ের ইব্‌ন আওয়াম
(রাঃ) এবং সা'দ ইব্‌ন আবি ওয়াক্কাস (রাঃ) এসেছেন। তাঁদেরকে ভিতরে
প্রবেশের অনুমতি দিচ্ছেন কি?' উত্তরে তিনি বললেন: 'হ্যাঁ, তাঁদেরকে আসতে
বল।' তারা এলেন। আবার ইয়ারফা (রাঃ) এসে বললেন : 'হে আমীরুল
মু'মিনীন! আব্বাস (রাঃ) ও আলী (রাঃ) ভিতরে প্রবেশের অনুমতি চাচ্ছেন।
উমার (রাঃ) বললেন : 'তাঁদেরকেও আসতে বল।' তাঁরা দু'জনও এলেন।
আব্বাস (রাঃ) বললেন : 'হে আমীরুল মু'মিনীন! আমার মধ্যে ও এর (আলীর
রাঃ) মধ্যে মীসাংসা করে দিন।' পূর্বে যে চারজন সম্মানিত ব্যক্তি এসেছিলেন
তাদের মধ্য হতেও কোন একজন বললেন: 'হ্যাঁ, হে আমীরুল মু'মিনীন! এ
দু'জনের মধ্যে ফাইসালা করে দিন এবং তাঁদের শান্তি দিন।' ঐ সময় আমার
ধারণা হল যে, এই দুই সম্মানিত ব্যক্তিই ঐ চারজন সম্মানিত ব্যক্তিকে পূর্বে
পাঠিয়েছেন। উমার (রাঃ) এই দু'জনকে বললেন : 'আপনারা থামুন।' অতঃপর
তিনি ঐ চারজন সম্মানিত ব্যক্তিকে সম্বোধন করে বলেন, যে আল্লাহর হুকুমে
আকাশ ও পৃথিবী প্রতিষ্ঠিত রয়েছে তাঁর শপথ দিয়ে আমি আপনাদেরকে বলছি
যে, আল্লাহর রাসূল সাল্লাল্লাহু 'আলাইহি ওয়া সাল্লাম যে বলেছেন : 'আমরা
(নাবীরা) কোন ওয়ারিশ রেখে যাইনা, আমরা যা কিছু (মাল-ধন) ছেড়ে যাই তা
সাদাকাহ রূপে গণ্য হয়' এটা কি আপনাদের জানা আছে?' তারা উত্তরে বললেন
: 'হ্যাঁ (আমাদের জানা আছে)।' অতঃপর তিনি আলী (রাঃ) ও আব্বাসকে (রাঃ)
সম্বোধন করে বললেন, যে আল্লাহর হুকুমে আসমান ও যমীন কায়েম রয়েছে তাঁর
শপথ দিয়ে আমি আপনাদেরকে বলছি যে, 'আমরা কোন ওয়ারিশ রেখে যাইনা,
আমরা যা ছেড়ে যাই তা সাদাকাহ রূপে গণ্য হয়' রাসূলুল্লাহ সাল্লাল্লাহু 'আলাইহি
ওয়া সাল্লামের এ উক্তিটি আপনাদের জানা আছে কি?' তাঁরা জবাবে বললেন:
'হ্যাঁ, আছে।' তখন উমার (রাঃ) বললেন : 'আল্লাহ তা'আলা তাঁর রাসূল
--- OCR End ---