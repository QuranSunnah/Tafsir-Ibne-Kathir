--- OCR Start ---
সূরা ৫৪ : কামার
১৮০
পারা ২৭
ছামূদ জাতির ঘটনা
এখানে খবর দেয়া হচ্ছে যে, ছামূদ সম্প্রদায় আল্লাহর রাসূল সালিহকে (রাঃ)
মিথ্যাবাদী বলে এবং তাঁর নাবী হওয়াকে অসম্ভব মনে করে বিস্মিত হয়ে বলেঃ
'এটা কি হতে পারে যে, আমরা আমাদেরই একটি লোকের অনুগত হব?
তাহলেতো আমরা ক্ষতিগ্রস্তদের অন্তর্ভুক্ত হয়ে যাব।' এর চেয়ে আরও আগ
বাড়িয়ে বলে : 'আমরা এটা মেনে নিতে পারিনা যে, আমাদের সবার মধ্য হতে
শুধুমাত্র এই লোকটির উপরই আল্লাহর কালাম নাযিল হয়েছে।' তারপর তারা
আল্লাহর নাবীকে প্রকাশ্যভাবে ও স্পষ্ট ভাষায় চরম মিথ্যাবাদী বলতেও কুণ্ঠাবোধ
করেনি। আল্লাহ তা'আলা তাদেরকে ধমকের সুরে বলেন : এখন তোমরা যা চাও
তা বলতে থাক, কিন্তু প্রকৃতপক্ষে মিথ্যাবাদী এবং মিথ্যায় সীমালংঘনকারী কে তা
কালই প্রকাশিত হবে। মহামহিমান্বিত আল্লাহ বলেন :
$$إِنَّا مُرْسِلُوا النَّاقَةِ فِتْنَةً لَّهُمُ$$
উষ্ট্রী। ঐ লোকদের দাবী অনুযায়ী পাথরের এক কঠিন পাহাড় হতে এক বিরাট
গর্ভবতী উষ্ট্রী বের হয় এবং আল্লাহ তা'আলা স্বীয় নাবীকে (আঃ) বলেনঃ
তাদের পরিণাম কি হয় তা তুমি দেখে নিও এবং তাদের কষ্টদায়ক কথার উপর
ধৈর্য ধারণ কর। দুনিয়া ও আখিরাতে বিজয় তোমারই হবে। তুমি তাদেরকে
বলে দাও : পানি এক দিন তোমাদের এবং এক দিন উষ্ট্রীর। যেমন আল্লাহ
তা'আলা অন্য জায়গায় বলেনঃ
$$قَالَ هُذِهِ نَاقَةٌ لَهَا شِرْبٌ وَلَكُمْ شِرْبُ يَوْمٍ مَّعْلُومٍ$$
সালিহ বলল : এই যে উষ্ট্রী, এর জন্য রয়েছে পানি পানের এবং তোমাদের জন্য
রয়েছে পানি পানের পালা নির্ধারিত এক এক দিনে। (সূরা শু'আরা, ২৬ : ১৫৫)
মুজাহিদ (রহঃ) বলেন যে, যেদিন উষ্ট্রীটি পানি পান করতনা সেদিন তারা
পানি পেত, আর যেদিন উষ্ট্রীটি পানি পান করত সেদিন তারা ওর দুধ পান
করত। (তাবারী ২২/৫৯২) এরপর আল্লাহ তা'আলা বলেন :
$$فَنَادَوُا صَاحِبَهُمْ فَتَعَالٰى فَعَقَرَ$$ অতঃপর তারা তাদের এক সঙ্গীকে আহ্বান
করল, সে ওকে ধরে হত্যা করল। তাফসীরকারগণ বলেন যে, হত্যাকারী
লোকটির নাম ছিল কুদার ইন্ন সালিফ। সে ছিল তার কাওমের মধ্যে সর্বাধিক
হতভাগ্য। যেমন অন্য আয়াতে রয়েছে:
$$إِذِ اثْبَعَثَ أَشْقَهَا$$
--- OCR End ---