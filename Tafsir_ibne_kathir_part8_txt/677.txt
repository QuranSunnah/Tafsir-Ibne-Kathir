সূরা ৭৬: দাহ্/ইনসান
৬৭৭
পারা ২৯
ছিলনা। তিনি তাকে পুরুষ ও নারীর মিলিত শুক্রের মাধ্যমে সৃষ্টি করেছেন এবং
বিভিন্ন অবস্থায় পরিবর্তিত করার পর তাকে বর্তমান রূপ ও আকৃতি দান
করেছেন। (তাবারী ২৪/৮৯) মহান আল্লাহ বলেন : আমি তাকে পরীক্ষা করার
জন্য শ্রবণ ও দৃষ্টিশক্তি সম্পন্ন করেছি। যেমন তিনি অন্য জায়গায় বলেনঃ
لِيَبْلُوَكُمْ أَيُّكُمْ أَحْسَنُ عَمَلًا
তোমাদের পরীক্ষা করার জন্য যে, কে তোমাদের মধ্যে কর্মে উত্তম? (সূরা
মূল্ক, ৬৭ : ২) সুতরাং তিনি তোমাদেরকে কর্ণ ও চক্ষু দান করেছেন যাতে
আনুগত্য ও অবাধ্যতার মধ্যে পার্থক্য করতে পার।
মানুষের মধ্যে কেহ কৃতজ্ঞ এবং কেহ হয় অকৃতজ্ঞ
মহান আল্লাহ বলেন : إِنَّا هَدَيْتُهُ السَّبِيلَ আমি তাকে পথের নির্দেশ
দিয়েছি। অর্থাৎ অত্যন্ত স্পষ্ট ও পরিষ্কারভাবে আমার সরল সোজা পথ তার কাছে
খুলে দিয়েছি। যেমন মহামহিমান্বিত আল্লাহ অন্য জায়গায় বলেনঃ
وَأَمَّا ثَمُودُ فَهَدَيْنَهُمْ فَاسْتَحَبُّوا الْعَى عَلَى الْهُدَى
আর ছামূদ সম্প্রদায়ের ব্যাপারতো এই যে, আমি তাদেরকে পথ নির্দেশ
করেছিলাম, কিন্তু তারা সৎ পথের পরিবর্তে ভ্রান্ত পথ অবলম্বন করেছিল। (সূরা
হা-মীম সাজদাহ, ৪১ : ১৭) অন্যত্র আল্লাহ সুবহানাহু ওয়া তা'আলা বলেন :
وَهَدَيْنَهُ النَّجْدَيْنِ
এবং আমি তাদেরকে দু'টি পথ দেখিয়েছি। (সূরা বালাদ, ৯০ : ১০)
অর্থাৎ ভাল ও মন্দ দু'টি পথই প্রদর্শন করেছি। ইকরিমাহ (রহঃ), আতিয়‍্যাহ
(রহঃ), ইবন যায়িদ (রহঃ) এবং মুজাহিদ (রহঃ) এ আয়াতের এরূপই
তাফসীর করেছেন।
97 كَفُورًا 979 شَاكِرًا حال إِمَّا شَاكِرًا وَإِمَّا كَفُورًا
উপর نَصَب বা যবর হয়েছে। এর ذُوالْحَال হল هَدَيْنَاهُ সর্বনামটি। অর্থাৎ
আমি তাকে পথের নির্দেশ দিয়েছি এমন অবস্থায় যে সে হতভাগ্য বা ভাগ্যবান।
যেমন সহীহ মুসলিমে আবূ মালিক আশআরী (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'প্রত্যেক ব্যক্তি সকালে