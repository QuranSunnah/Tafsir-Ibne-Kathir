সূরা ৫১ : যারিয়াত
৯১
পারা ২৬
বাজে উক্তির কারণে বিভ্রান্ত ও পথভ্রষ্ট হয়। সঠিক বোধ ও সত্য জ্ঞান তাদের
মধ্য হতে লোপ পায়। যেমন অন্য আয়াতে আছেঃ
فَإِنَّكُمْ وَمَا تَعْبُدُونَ . مَا أَنْتُمْ عَلَيْهِ بِفَتِنِينَ إِلَّا مَنْ هُوَ صَالِ الْجَحِيمِ
তোমরা এবং তোমরা যাদের ইবাদাত কর, তোমরা কেহই কেহকেও আল্লাহ
সম্বন্ধে বিভ্রান্ত করতে পারবেনা, শুধু প্রজ্জ্বলিত অগ্নিতে প্রবেশকারীকে ব্যতীত।
(সূরা সাফফাত, ৩৭ : ১৬১-১৬৩) ইব্‌ন আব্বাস (রাঃ) ও সুদ্দী (রহঃ) বলেন
যে, এর দ্বারা শুধু সে'ই পথভ্রষ্ট হয় যে নিজেই পথভ্রষ্টতাকে বেছে নিয়েছে।
মুজাহিদ (রহঃ) বলেন যে, এর থেকে ঐ ব্যক্তিই দূর হয়ে যায় যাকে সর্বপ্রকার
কল্যাণ হতে দূরে নিক্ষেপ করা হয়েছে। এরপর মহাপরাক্রমশালী আল্লাহ বলেন :
قُتِلَ الْخَرُّصُوْنَ বাজে ও অযৌক্তিক উক্তিকারীরা ধ্বংস হোক।' অর্থাৎ
তারাই ধ্বংস হোক যারা বাজে ও মিথ্যা উক্তি করত, যাদের মধ্যে ঈমান ছিলনা,
যারা বলত : আমাদের পুনরুত্থান ঘটবেনা। মুজাহিদ (রহঃ) বলেন : خَاصُونَ
এর অর্থ হচ্ছে মিথ্যাবাদী। অন্যত্র خَرَّصُوْنَ অর্থে ঐ লোকদের বুঝানো হয়েছে
যারা পুনরায় জীবিত করা কিংবা বিচার দিবসকে অস্বীকার করে। (তাবারী
২২/৪০০) এটি সূরা আবাসার একটি আয়াতের অনুরূপ ঃ
قُتِلَ الْإِنْسَانُ مَا اكْفَرَهُ
মানুষ ধ্বংস হোক! সে কত অকৃতজ্ঞ! (সূরা আ'বাসা, ৮০ : ১৭)
আলী ইব্‌ন আবী তালহা (রহঃ) ইব্‌ন আব্বাস (রাঃ) হতে বলেন যে, এর
ভাবার্থ হচ্ছে : সন্দেহ পোষণকারীদের প্রতি অভিশাপ। (তাবারী ২২/৩৯৯)
মুআযও (রাঃ) স্বীয় ভাষণে এ কথাই বলতেন। এরা প্রতারক ও সন্দিহান।
কাতাদাহ (রহঃ) বলেন, ওরা হল তারা যারা সন্দেহ পোষণ করে।
এরপর আল্লাহ তা'আলা বলেন : ধ্বংস হোক তারা যারা অজ্ঞ ও উদাসীন।
যারা বেপরোয়াভাবে কুফরী করছে। তারা প্রত্যাখ্যান করার উদ্দেশে জিজ্ঞেস করে
ঃ কর্মফল দিন কবে হবে? আল্লাহ তা'আলা উত্তরে বলেন : এটা হবে সেই দিন,
যেই দিন তাদেরকে শাস্তি দেয়া হবে অগ্নিতে। মুজাহিদ (রহঃ) বলেনঃ সোনাকে
আগুনে উত্তপ্ত করার মত তারা আগুনে জ্বলতে থাকবে। তাদেরকে বলা হবে ঃ
তোমরা তোমাদের শাস্তি আস্বাদন কর, তোমরা এই শাস্তিই ত্বরান্বিত করতে
চেয়েছিলে । এ কথা তাদেরকে ধমকের সুরে বলা হবে।