সূরা ৬৮: কলম
৫২৩
পারা ২৯
গ্রহণ করেননি। তবে কেহ আল্লাহর মর্যাদা ক্ষুণ্ণ করলে তিনি আল্লাহর আহ্কাম
জারি করার জন্য অবশ্যই তার নিকট হতে প্রতিশোধ গ্রহণ করতেন। (আহমাদ
৬/২৩২ মুসলিম ৭/৮০)
মুসনাদ আহমাদে আবূ হুরাইরাহ (রাঃ) হতে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন : 'নিশ্চয়ই আমি উত্তম ও পরিপূর্ণ
আদব-আখলাক বাস্তবে রূপায়িত করার জন্যই প্রেরিত হয়েছি। (অর্থাৎ নিজের
জীবনে বাস্তবায়িত করার জন্যই প্রেরিত হয়েছি)।' (আহমাদ ২/৩৮১)
এরপর আল্লাহ তা'আলা বলেনঃ হে নাবী! শীঘ্রই তুমি দেখবে এবং তারাও
দেখবে যে, তোমাদের মধ্যে কে বিকারগ্রস্ত। যেমন আল্লাহ সুবহানাহু ওয়া
তা'আলা অন্য জায়গায় বলেনঃ
سَيَعْلَمُوْنَ غَدًا مَّنِ الْكَذَّابُ الْأَشِرُ
আগামীকাল তারা জানবে, কে মিথ্যাবাদী, দাম্ভিক। (সূরা কামার, ৫৪ : ২৬)
অন্যত্র বলেনঃ
وَإِنَّا أَوْ إِيَّاكُمْ لَعَلَى هُدًى أَوْ فِي ضَلَلٍ مُّبِيْنٍ
এবং নিশ্চয়ই আমরা অথবা তোমরা সৎ পথে স্থিত অথবা স্পষ্ট বিভ্রান্তিতে
পতিত। (সূরা সাবা, ৩৪ : ২৪) ইব্‌ন আব্বাস (রাঃ) এর অর্থ করেছেন : তুমি
এবং তারাও কিয়ামাত দিবসে জানতে পারবে। (কুরতুবী ১৮/২২৯) আউফী (রহঃ)
ইব্‌ন আব্বাস (রাঃ) হতে বর্ণনা করেন যে, مَفْتُون বলা হয় পাগলকে। (তাবারী
২৩/৫৩১) মুজাহিদ (রহঃ) প্রমুখ মনীষীও এ কথাই বলেছেন। مَفْتُونِ এর
বাহ্যিক অর্থ এই যে, যে ব্যক্তি সত্য হতে সরে পড়ে এবং পথভ্রষ্ট হয়ে যায়। অর্থাৎ
এর প্রকৃতরূপ হল : 'শীঘ্রই তুমি জানবে এবং তারাও জানবে' অথবা তোমাদের
মধ্যে কে বিকারগ্রস্ত তা শীঘ্রই তোমাকে জানানো হবে এবং তাদেরকেও জানানো
হবে। এসব ব্যাপারে আল্লাহ তা'আলাই সবচেয়ে ভাল জানেন।
এরপর আল্লাহ তাবারাকা ওয়া তা'আলা বলেন : তোমার রাব্ব অবগত
আছেন কে তাঁর পথ হতে বিচ্যুত হয়েছে এবং তিনি অবশ্যই জানেন তাদেরকে
যারা সৎপথ প্রাপ্ত। অর্থাৎ কারা সৎপথের উপর প্রতিষ্ঠিত রয়েছে এবং কাদের
পদস্খলন ঘটেছে তা আল্লাহ তা'আলা সম্যক অবগত।