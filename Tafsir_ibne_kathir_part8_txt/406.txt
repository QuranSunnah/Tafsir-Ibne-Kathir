সূরা ৬১ : সাফফ
৪০৬
পারা ২৮
সাল্লাল্লাহু 'আলাইহি ওয়া সাল্লাম। সুতরাং ঈসা (আঃ) হলেন বানী ইসরাঈলের
শেষ নাবী এবং মুহাম্মাদ সাল্লাল্লাহু 'আলাইহি ওয়া সাল্লাম হলেন সমস্ত নাবী ও
রাসূলের মধ্যে সর্বশেষ নাবী ও রাসূল। তাঁর পরে কোন নাবীও আসবেননা এবং
কোন রাসূলও আসবেননা। ইমাম বুখারী (রহঃ) একটি অতি সুন্দর হাদীস বর্ণনা
করেছেন। তা হচ্ছে: যুবাইর ইব্‌ন মুতঈম (রাঃ) বর্ণনা করেছেন যে, তিনি
রাসূলুল্লাহ সাল্লাল্লাহু 'আলাইহি ওয়া সাল্লামকে বলতে শুনেছেনঃ 'আমার
অনেকগুলি নাম রয়েছে। আমি মুহাম্মাদ সাল্লাল্লাহু 'আলাইহি ওয়া সাল্লাম, আমি
আহমাদ সাল্লাল্লাহু 'আলাইহি ওয়া সাল্লাম, আমি মা'হী, যার কারণে আল্লাহ
কুফরীকে নিশ্চিহ্ন করবেন, আমি হা'শির, আমাকে দিয়েই পুনরুত্থান শুরু হবে
এবং আমি আ'কিব।' (ফাতহুল বারী ৮/৫০৯, মুসলিম ৪/১৮২৮)
মুহাম্মাদ ইবন ইসহাক (রহঃ) বলেন, খালিদ ইব্‌ন মাদান (রহঃ) বলেছেন
যে, একদা সাহাবীগণ (রাঃ) রাসূলুল্লাহ সাল্লাল্লাহু 'আলাইহি ওয়া সাল্লামকে বলেন
: 'হে আল্লাহর রাসূল সাল্লাল্লাহু 'আলাইহি ওয়া সাল্লাম! আপনি আমাদেরকে
আপনার নিজের কথা বলুন!' তখন তিনি বলেন : 'আমি আমার পিতা
ইবরাহীমের (আঃ) আল্লাহর কাছে চাওয়া দু'আ এবং ঈসার (আঃ) শুভসংবাদ।
আমার মা যখন আমাকে গর্ভে ধারণ করেন তখন তিনি স্বপ্নে দেখেন যে, যেন
তাঁর মধ্য হতে এমন এক নূর বা জ্যোতি বের হল যার কারণে সিরিয়ার বসরা
শহরের প্রাসাদগুলি আলোকিত হয়ে উঠল।' (ইব্‌ন হিশাম ১/১৭৫)
ইরবায ইব্‌ন সারিয়াহ (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : 'আমি আল্লাহ তা'আলার নিকট শেষ নাবী
হিসাবে লিখিত ছিলাম, অথচ আদম (আঃ) তখন মাটি রূপে ছিলেন।
তোমাদেরকে আমি আমার আগমনের ঘটনা শুনাচ্ছি। আমি আমার পিতা
ইবরাহীমের (আঃ) দু'আ, ঈসার (আঃ) শুভসংবাদ এবং আমার মায়ের স্বপ্ন।
নাবীগণের মায়েদেরকে এভাবেই স্বপ্ন দেখানো হয়ে থাকে।' (আহমাদ ৪/১২৭)
আবূ উমামাহ (রাঃ) হতে বর্ণিত আছে যে, তিনি রাসূলুল্লাহ সাল্লাল্লাহু
'আলাইহি ওয়া সাল্লামকে জিজ্ঞেস করেন : 'হে আল্লাহর রাসূল সাল্লাল্লাহু
'আলাইহি ওয়া সাল্লাম! আপনার আগমনের প্রথম সুখবর কি ছিল?' তিনি উত্তরে
বলেন : 'আমি আমার পিতা ইবরাহীমের (আঃ) দু'আ এবং ঈসার (আঃ)
শুভসংবাদ। আমার মা স্বপ্ন দেখেন যে, তাঁর মধ্য হতে এক নূর বের হয় যা
সিরিয়ার প্রাসাদগুলিকে আলোকোজ্জ্বল করে তোলে।' (আহমাদ ৫/২৬২)
আবদুল্লাহ ইবন মাসউদ (রাঃ) হতে বর্ণিত, তিনি বলেন : 'আমাদেরকে
রাসূলুল্লাহ বাদশাহ নাজ্জাশীর দেশে প্রেরণ করেন। আমরা প্রায় আশিজন লোক