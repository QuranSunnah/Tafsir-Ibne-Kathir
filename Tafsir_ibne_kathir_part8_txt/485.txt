সূরা ৬৬: তাহ্রীম
৪৮৫
পারা ২৮
রাসূলুল্লাহ সাল্লাল্লাহু 'আলাইহি ওয়া সাল্লামকে জবাব দিয়ে থাক এবং মাঝে মাঝে
সারা দিন তাঁর সাথে কথাবার্তা বলা বন্ধ রাখ' এটা কি সত্য? সে উত্তরে বলল:
'হ্যাঁ, এটা সত্য বটে।' আমি তখন বললাম: যারা এরূপ করে তারা ধ্বংস ও
ক্ষতিগ্রস্ত হয়েছে। তোমরা কি ভুলে যাচ্ছ যে, রাসূলুল্লাহ সাল্লাল্লাহু 'আলাইহি ওয়া
সাল্লামের অসন্তুষ্টির কারণে এরূপ নারীর উপর স্বয়ং আল্লাহ অসন্তুষ্ট হবেন?
সাবধান! আগামীতে রাসূলুল্লাহ সাল্লাল্লাহু 'আলাইহি ওয়া সাল্লামকে কোন জবাব
দিবেনা এবং তাঁর কাছে কিছুই চাবেনা। কিছু চাইতে হলে আমার কাছেই চাবে।
আয়িশাকে (রাঃ) দেখে তুমি তার প্রতি লোভ বা হিংসা করবেনা। সে তোমার
চেয়ে দেখতে সুন্দর এবং রাসূলুল্লাহ সাল্লাল্লাহু 'আলাইহি ওয়া সাল্লামের নিকট
অধিকতর প্রিয়।
হে ইব্‌ন আব্বাস! আমার প্রতিবেশী একজন আনসারী ছিলেন। আমরা উভয়ে
পালা ভাগ করে নিয়েছিলাম। রাসূলুল্লাহ সাল্লাল্লাহু 'আলাইহি ওয়া সাল্লামের কাছে
আমি একদিন হাযির হতাম এবং একদিন তিনি হাযির হতেন। আমি আমার
পালার দিনের সমস্ত হাদীস, আয়াত ইত্যাদি শুনে তাকে এসে শোনাতাম এবং
তিনি তার পালার দিন সবকিছু আমাকে এসে শোনাতেন। আমাদের মধ্যে এ
কথাটি ঐ সময় মশহুর হয়ে গিয়েছিল যে, গাস্সানী নেতা আমাদের উপর
আক্রমণ চালানোর প্রস্তুতি গ্রহণ করছে। একদা আমার সঙ্গী তাঁর পালার দিন
রাসূলুল্লাহ সাল্লাল্লাহু 'আলাইহি ওয়া সাল্লামের কাছে গিয়েছিলেন! ইশার সময়
এসে তিনি আমার দরযার কড়া নাড়লেন। আমি উদ্বেগের সাথে বের হয়ে বললাম
: খবর ভাল তো? তিনি উত্তরে বললেন : 'আজতো একটা কঠিন ব্যাপার ঘটে
গেছে।' আমি বললাম : গাস্সানীরা কি পৌঁছে গেছে? তিনি জবাবে বললেন :
'এর চেয়েও কঠিন সমস্যা দেখা দিয়েছে, রাসূলুল্লাহ সাল্লাল্লাহু 'আলাইহি ওয়া
সাল্লাম তাঁর স্ত্রীদেরকে তালাক দিয়েছেন।' আমি তখন বললাম : আফসোস!
হাফসাতো (রাঃ) ধ্বংস হয়ে গেল! আমি পূর্ব হতেই এটার আশংকা করছিলাম।
ফাজরের সালাত আদায় করেই কাপড়-চোপড় পরে আমি সরাসরি হাফসার (রাঃ)
বাড়ীতে হাযির হলাম। দেখলাম যে, সে কাঁদছে। আমি তাকে জিজ্ঞেস করলাম :
রাসূলুল্লাহ সাল্লাল্লাহু 'আলাইহি ওয়া সাল্লাম কি তোমাদেরকে তালাক দিয়ে
ফেলেছেন? সে জবাব দিল : 'এ খবরতো বলতে পারছিনা। তবে তিনি আমাদের
হতে পৃথক হয়ে নিজের কক্ষে অবস্থান করছেন।' আমি সেখানে গেলাম। দেখতে
পেলাম যে, একজন হাবশী গোলাম পাহারা দিচ্ছে। আমি তাকে বললাম : যাও,
আমার জন্য প্রবেশের অনুমতি প্রার্থনা কর। সে গেল এবং ফিরে এসে বলল :
'রাসূলুল্লাহ সাল্লাল্লাহু 'আলাইহি ওয়া সাল্লাম কোন উত্তর দিলেননা।' আমি তখন