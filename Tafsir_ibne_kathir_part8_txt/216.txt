সূরা ৫৫ : আর রাহমান
২১৬
পারা ২৭
আরতাত ইব্‌ন মুনযির (রহঃ) বলেন, যামরাহ ইব্‌ন হাবীবকে (রাঃ) জিজ্ঞেস
করা হয় : 'মু'মিন জিনও কি জান্নাতে যাবে?' উত্তরে তিনি বলেন: 'হ্যাঁ, মহিলা
জিনদের সাথে তাদের বিয়ে হবে যেমন মানবী নারীর সাথে মানব পুরুষের বিয়ে
হবে।' (তাবারী ২৩/৬৫) অতঃপর তিনি এ আয়াতটি পাঠ করেন।
এরপর ঐ হুরদের গুণাবলীর বর্ণনা দেয়া হচ্ছে যে, তারা পরিষ্কার পরিচ্ছন্নতা ও
সৌন্দর্যে এমন যেমন ইয়াকৃত (প্রবাল) এবং মারজান (পদ্মরাগ)। মুজাহিদ (রহঃ),
হাসান (রহঃ), ইবন যায়িদ (রহঃ) এবং আরও অনেকে বলেছেন যে, তাদেরকে
খাঁটির (সচ্চরিত্র) দিক দিয়ে ইয়াকৃতের সাথে এবং শুভ্রতার দিক দিয়ে মারজানের
সাথে তুলনা করা হয়েছে। সুতরাং এখানে মারজান দ্বারা মুক্তাকে বুঝানো হয়েছে।
মুহাম্মাদ ইব্‌ন সীরীন (রহঃ) বলেন : গৌরব হিসাবে অথবা আলোচনা
হিসাবে লোকদের মধ্যে এই তর্ক-বিতর্ক হয় যে, জান্নাতে পুরুষের সংখ্যা বেশি
হবে, না নারীর সংখ্যা বেশি হবে? তখন আবূ হুরাইরাহ (রাঃ) বলেন, আবুল
কাসেম সাল্লাল্লাহু 'আলাইহি ওয়া সাল্লাম কি এ উক্তি করেননি? তিনি বলেছেনঃ
'প্রথম যে দলটি জান্নাতে যাবে তারা পূর্ণিমার চাঁদের ন্যায় উজ্জ্বল চেহারা বিশিষ্ট
হবে। তাদের পরবর্তী দলটি হবে আকাশের উজ্জ্বলতম নক্ষত্রের ন্যায় চেহারা
বিশিষ্ট। তাদের প্রত্যেকেরই এমন দু'জন করে স্ত্রী হবে যাদের পদনালীর মজ্জা
গোশ্ ভেদ করে দৃষ্টিগোচর হবে। আর জান্নাতে কেহই স্ত্রীবিহীন থাকবেনা।'
(ফাতহুল বারী ৬/৬৩৭, ৪১৭; মুসলিম ৪/২১৭৮-২১৮০)
আনাস (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : 'আল্লাহর পথে একটি সকাল বা একটি সন্ধ্যা (ব্যয় করা)
দুনিয়া এবং ওর মধ্যে যা কিছু আছে তার সব থেকে উত্তম। জান্নাতে যে জায়গা
তোমরা লাভ করবে ওর মধ্যে একটি চাবুক রাখার জায়গা দুনিয়া এবং ওর মধ্যে
যা কিছু আছে তার সব থেকে উত্তম। যদি জান্নাতের মহিলাদের মধ্য থেকে কোন
একজন মহিলা দুনিয়ায় উঁকি মারে তাহলে যমীন ও আসমানের মধ্যে যা কিছু
আছে তা সবই আলোকিত হয়ে উঠবে এবং তার সুগন্ধিতে সারা জগত সুগন্ধময়
হবে। তাদের ছোট দোপাট্টাও দুনিয়া এবং ওর মধ্যে যা কিছু আছে তার সব
থেকে উত্তম।' (আহমাদ ৩/১৪১, ফাতহুল বারী ৬/১৯) মহান আল্লাহ বলেনঃ
هَلْ جَزَاءُ الْإِحْسَانِ إِلَّا الْإِحْسَانُ
কি হতে পারে? অর্থাৎ ভাল কাজের জন্য ভাল পুরস্কার ছাড়া আর কিছুই হতে
পারেনা। যেমন তিনি অন্য জায়গায় বলেনঃ
لِلَّذِينَ أَحْسَنُوا الْحُسْنَى وَزِيَادَةٌ