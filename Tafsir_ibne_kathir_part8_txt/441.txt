--- OCR Start ---
সূরা ৬৩ : মুনাফিকূন
৪৪১
পারা ২৮
রাসূলুল্লাহ সাল্লাল্লাহু 'আলাইহি ওয়া সাল্লাম সময়ের পূর্বেই ওখান হতে
তাড়াতাড়ি যাত্রা শুরু করার নির্দেশ দেন। পথে উসায়েদ ইব্‌ন হুযায়ের (রাঃ)
তাঁর সাথে মিলিত হন এবং তাঁর নাবুওয়াতের যথাযোগ্য আদবের সাথে তাঁকে
সালাম করেন। অতঃপর আরয করেন : 'হে আল্লাহর রাসূল সাল্লাল্লাহু
'আলাইহি ওয়া সাল্লাম! আজ যে সময়ের পূর্বেই যাত্রা শুরু করেছেন, ব্যাপার
কি?' উত্তরে রাসূলুল্লাহ সাল্লাল্লাহু 'আলাইহি ওয়া সাল্লাম তাঁকে বলেন : 'তোমার
কি জানা নেই যে, তোমাদের সঙ্গী আবদুল্লাহ ইব্‌ন উবাই বলেছে : 'মাদীনায়
পৌঁছে প্রবল ব্যক্তিরা দুর্বলদেরকে বহিষ্কার করবে?' তখন উসায়েদ (রাঃ) বলেন
: 'হে আল্লাহর রাসূল সাল্লাল্লাহু 'আলাইহি ওয়া সাল্লাম! সম্মানিততো আপনিই,
আর লাঞ্ছিত হল সে। আপনি তার কথাকে মোটেই পরোয়া করবেননা। আপনি
এটাকে গুরুত্ব দিবেননা। আসলে মাদীনায় আপনার আগমনে সে ক্রোধে ও
হিংসায় জ্বলে পুড়ে মরছে। আমরা মাদীনাবাসীরা তাকে নেতা নির্বাচন করার
উপর ঐকমত্যে পৌঁছেছিলাম এবং তার মাথার মুকুটও তৈরী হচ্ছিল।
এমতাবস্থায় আল্লাহ রাব্বুল আ'লামীন আপনাকে এখানে এনেছেন এবং সে মনে
করছে যে, আপনার কারণে তার হাত হতে ক্ষমতা ছুটে গেছে। হে আল্লাহর
রাসূল সাল্লাল্লাহু 'আলাইহি ওয়া সাল্লাম! চলতে থাকুন।' তাঁরা দুপুরেই যাত্রা
শুরু করেছিলেন। সন্ধ্যা হল, রাত শেষ হয়ে সকাল হলে তিনি শিবির স্থাপন
করলেন, যাতে জনগণ আবদুল্লাহ ইব্‌ন উবাইর ঐ কথা নিয়ে আলোচনায় ব্যস্ত
না থাকে। জনগণের ক্লান্তি ও রাত্রি জাগরণ ছিল বলে অবতরণ করা মাত্রই
সবাই ঘুমিয়ে পড়েন। আর এদিকে এই সূরা মুনাফিকূন অবতীর্ণ হয়। (ইন্ন
হিশাম ২/২৯০-২৯২)
যাবির ইব্‌ন আবদুল্লাহ (রাঃ) হতে বর্ণিত, তিনি বলেন: 'আমরা এক যুদ্ধে
রাসূলুল্লাহ সাল্লাল্লাহু 'আলাইহি ওয়া সাল্লামের সাথে ছিলাম। একজন মুহাজির
একজন আনসারকে লাথি মারেন। এটাকে কেন্দ্র করে কথা বেড়ে চলে এবং
উভয়েই নিজ নিজ দলের নিকট ফরিয়াদ জানান এবং তাঁদেরকে আহ্বান করেন।
এতে রাসূলুল্লাহ সাল্লাল্লাহু 'আলাইহি ওয়া সাল্লাম অত্যন্ত অসন্তুষ্ট হন এবং বলেন
: 'একি অজ্ঞতার যুগের কাজ-কারবার শুরু করলে তোমরা? এই বেদুঈনী বদ
অভ্যাস পরিত্যাগ কর।' আবদুল্লাহ ইব্‌ন উবাই ইব্‌ন সালূল বলতে লাগল :
'মুহাজিরগণ এরূপ করল? আল্লাহর শপথ! মাদীনায় পৌঁছেই আমরা সম্মানীরা
এই লাঞ্ছিতদেরকে মাদীনা হতে বের করে দিব।' ঐ সময় মাদীনায়
আনসারগণের সংখ্যা মুহাজিরদের অপেক্ষা বহু গুণ বেশি ছিল। তবে পরবর্তীতে
মুহাজিরদের সংখ্যা অনেক হয়ে যায়। উমার (রাঃ) যখন আবদুল্লাহ ইব্‌ন উবাই
--- OCR End ---