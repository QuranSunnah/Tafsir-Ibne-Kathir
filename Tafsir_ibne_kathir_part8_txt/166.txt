সূরা ৫৩ : নাজম
১৬৬
পারা ২৭
বল : আমিতো প্রথম রাসূল নই। (সূরা আহকাফ, ৪৬ : ৯)
মহান আল্লাহ বলেন : اَزِفَتِ الْأَزِفَةُ কিয়ামাত আসন্ন। না এটাকে কেহ
প্রতিরোধ করতে পারবে, না এর নির্ধারিত সময়ের অবগতি আল্লাহ ছাড়া আর
কারও আছে। অর্থাৎ আল্লাহ ছাড়া এটা সংঘটনের নির্দিষ্ট সময় কারও জানা নেই।
আরাবী ভাষায় نَذِير ওকে বলা হয়, যেমন একটি দল রয়েছে, যাদের মধ্যে
একটি লোক কোন ভয়ের জিনিস দেখে দলের লোককে সতর্ক করে। অর্থাৎ
ভয়ের খবর শুনিয়ে দেয়। যেমন অন্য আয়াতে রয়েছেঃ
إِنْ هُوَ إِلَّا نَذِيرٌ لَكُمْ بَيْنَ يَدَى عَذَابٍ شَدِيدٍ
সেতো আসন্ন কঠিন শাস্তি সম্পর্কে তোমাদের সতর্ককারী মাত্র। (সূরা সাবা,
৩৪ : ৪৬)
হাদীসে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম স্বীয় গোত্রকে
সম্বোধন করে বলেছিলেন: 'আমি তোমাদেরকে প্রকাশ্যভাবে সতর্ককারী বা ভয়
প্রদর্শনকারী।' (ফাতহুল বারী ১১/৩২৩) অর্থাৎ যেমন কেহ কোন খারাপ জিনিস
দেখতে পেয়ে ওটা তার কাওমের কাছে দৌড়ে গিয়ে সতর্ক করে এবং বলে :
'দেখ, এই বিপদ খুব তাড়াতাড়িই আসছে, সুতরাং আত্মরক্ষার ব্যবস্থা কর।'
যেমন এর পরবর্তী সূরায় রয়েছেঃ
اقْتَرَبَتِ السَّاعَةُ
কিয়ামাত আসন্ন। (সূরা কামার, ৫৪ : ১)
সাহল ইবন সা'দ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : 'তোমরা ছোট ছোট পাপগুলোকে তুচ্ছ জ্ঞান করা হতে
বেঁচে থাক। ছোট ছোট পাপগুলোর দৃষ্টান্ত এমন, যেমন একটি দল কোন
পাহাড়ের পাদদেশে বসতী স্থাপন করল। সবাই এদিক-ওদিক থেকে জ্বালানী কাঠ
নিয়ে এলো। অবশেষে একটা বড় স্তূপ হল যা দ্বারা অনেক খাদ্য রান্না করা
যাবে। অনুরূপভাবে ছোট ছোট পাপ জমা হয়ে ওর সাথীকে ধ্বংস করবে।'
(আহমাদ ৫/৩৩১)
এরপর আল্লাহ তা'আলা মুশরিকদের এ কাজের উপর ঘৃণা প্রকাশ করছেন
যে, তারা কুরআন শ্রবণ করে বটে, কিন্তু তা হতে বিমুখ ও বেপরোয়া হয় এবং
বিস্মিতভাবে ওর রাহমাতকে অস্বীকার করে, আর হাসি-ঠাট্টা ও বিদ্রূপ-উপহাস