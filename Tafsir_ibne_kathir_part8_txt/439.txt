--- OCR Start ---
সূরা ৬৩ : মুনাফিকূন
৪৩৯
পারা ২৮
আল্লাহর দুশমন! তুই বসে যা। এখন তোর কথা বলার মুখ নেই। তুই যা কিছু
করেছিস তা আর কারও কাছে গোপন নেই। তোর আর ঐ যোগ্যতা নেই যে, মন
যা চাইবে তাই বলবি।' সে তখন অসন্তুষ্ট হয়ে জনগণের ঘাড়ের উপর দিয়ে
বাইরে বেরিয়ে গেল। সে বলতে বলতে যাচ্ছিল : 'আমি কি কোন মন্দ কথা
বলার জন্য দাঁড়িয়েছিলাম? আমিতো তাঁর কাজ মযবৃত করার উদ্দেশেই
দাঁড়িয়েছিলাম।' মাসজিদের দরযার কাছে কয়েক জন আনসারীর সাথে তার
সাক্ষাৎ হলে তারা তাকে জিজ্ঞেস করলেন: 'ব্যাপার কি?' উত্তরে সে বলল:
'আমি রাসূলুল্লাহ সাল্লাল্লাহু 'আলাইহি ওয়া সাল্লামের কাজকে দৃঢ় করার উদ্দেশেই
দাঁড়িয়েছিলাম এমন সময় কয়েকজন সাহাবী আমার উপর লাফিয়ে পড়ে আমাকে
টানা-হেঁচড়া করতে শুরু করে এবং আমাকে ধমকাতে থাকে। তাদের ধারণায়
আমি যেন কোন মন্দ কথা বলার জন্য দাঁড়িয়েছিলাম। অথচ আমার উদ্দেশ্য শুধু
এই ছিল যে, আমি তাঁর কথা ও কাজের সমর্থন করব।' এ কথা শুনে ঐ
আনসারীগণ বললেন : 'ভাল কথা, তুমি ফিরে চল। আমরা রাসূলুল্লাহ সাল্লাল্লাহু
'আলাইহি ওয়া সাল্লামের নিকট আবেদন জানাব যে, তিনি যেন তোমার জন্য
ক্ষমা প্রার্থনা করেন।' সে তখন বলল: 'আমার এর কোন প্রয়োজন নেই।' (ইন্ন
হিশাম ৩/১১১)
কাতাদাহ (রহঃ) ও সুদ্দী (রহঃ) বলেন যে, এ আয়াতটি আবদুল্লাহ ইব্‌ন
উবাই এর ব্যাপারে অবতীর্ণ হয়। ঘটনাটি ছিল এই যে, তারই কাওমের এক
মুসলিম যুবক তার এ ধরনের কার্যকলাপের কথা রাসূলুল্লাহ সাল্লাল্লাহু 'আলাইহি
ওয়া সাল্লামের নিকট পৌঁছে দেন। রাসূলুল্লাহ সাল্লাল্লাহু 'আলাইহি ওয়া সাল্লাম
তাকে ডাকিয়ে নেন। সে সরাসরি অস্বীকার করে। সে মিথ্যা শপথও করে। তখন
আনসারীগণ ঐ সাহাবীকে তিরস্কার এবং শাসন-গর্জন করেন ও মিথ্যাবাদী
সাব্যস্ত করেন। ঐ সময় এই আয়াতগুলি অবতীর্ণ হয়। এতে আল্লাহ তা'আলা
মুনাফিকের মিথ্যা শপথের এবং যুবক সাহাবীর সত্যবাদীতার বর্ণনা দিয়েছেন।
অতঃপর ঐ মুনাফিককে বলা হয় : ‘চল, রাসূলুল্লাহ সাল্লাল্লাহু 'আলাইহি ওয়া
সাল্লামের মাধ্যমে তোমার পাপের জন্য ক্ষমা প্রার্থনা করিয়ে নাও।' তখন সে
অস্বীকার করে এবং মাথা ঘুরিয়ে চলে যায়।
এই ঘটনায় মুহাম্মাদ ইব্‌ন ইয়াহইয়া ইন্ন হিব্বান (রহঃ), আবদুল্লাহ ইব্‌ন
আবূ বাকর (রাঃ) এবং আসিম ইবন উমার ইব্‌ন কাতাদাহ (রহঃ) হতে বর্ণিত
আছে যে, এই যুদ্ধে রাসূলুল্লাহ সাল্লাল্লাহু 'আলাইহি ওয়া সাল্লাম এক জায়গায়
অবস্থান করছিলেন। সেখানে পানির জায়গার উপর যে জনসমাবেশ ছিল ওর
মধ্যে জাহ্জাহ ইব্‌ন সাঈদ গিফারী (রাঃ) ও সিনান ইব্‌ন ইয়াযীদের (রাঃ) মাঝে
--- OCR End ---