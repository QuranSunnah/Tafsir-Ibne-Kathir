--- OCR Start ---
সূরা ৫৬ : ওয়াকি'আহ
২২৪
পারা ২৭
وَ يَوْمَ يَقُوْلُ كُنْ فَيَكُونُ قَوْلُهُ الْحَقُّ وَ لَهُ الْمُلْكُ يَوْمَ يُنْفَخُ فِي
الصُّورِ عَلِمُ الْغَيْبِ وَالشَّهَادَةِ وَهُوَ الْحَكِيمُ الْخَبِيرُ
যেদিন তিনি বলবেন : হাশর হও সেদিন হাশর হয়ে যাবে। তাঁর কথা খুবই
যথার্থ বাস্তবানুগ । যেদিন শিংগায় ফুৎকার দেয়া হবে সেদিন একমাত্র তাঁরই হবে
বাদশাহী ও রাজত্ব। গোপন ও প্রকাশ্য সব কিছু তাঁর জ্ঞানায়ত্বে। (সূরা
আন'আম, ৬ঃ ৭৩)
মুহাম্মাদ ইব্‌ন কা'ব (রহঃ) বলেন যে, এর অর্থ হচ্ছে এটা অবশ্যই ঘটবে।
কাতাদাহ (রহঃ) বলেন যে, এর অর্থ হচ্ছে এটি থেমে যাবেনা, উঠিয়ে নেয়া
হবেনা কিংবা পরিত্যাগও করা হবেনা। (তাবারী ২৩/৮৯)
এটা কেহকেও করবে নীচ, কেহকেও করবে সমুন্নত। ঐদিন বহু লোক
নীচতম ও হীনতম হবে এবং জাহান্নামে নিক্ষিপ্ত হবে যারা দুনিয়ায় শক্তিশালী ও
মর্যাদাবান ছিল। পক্ষান্তরে বহু লোক সেদিন সমুন্নত হবে এবং জান্নাতে প্রবেশ
করবে যদিও তারা দুনিয়ায় নিম্নশ্রেণীর লোক ছিল এবং মর্যাদার অধিকারী
ছিলনা। হাসান (রহঃ), কাতাদাহ (রহঃ) এবং অন্যান্যরা এরূপ ব্যাখ্যা করেছেন।
আল আউফী (রহঃ) বলেন, ইব্‌ন আব্বাস (রাঃ) বলেছেন : এই কিয়ামাত
নিকটের ও দূরের লোকদেরকে সতর্ক করে দিবে। এটা নীচু হবে এবং নিকটের
লোকদেরকে শুনিয়ে দিবে। তারপর উঁচু হবে এবং দূরের লোকদেরকে শোনাবে।
যাহহাক (রহঃ) এবং কাতাদাহও (রহঃ) অনুরূপ বলেছেন।
إِذَا رُجَّتِ الْأَرْضُ رَجًا পৃথিবী প্রবল কম্পনে প্রকম্পিত হবে এবং দুলতে
থাকবে। রাবী ইব্‌ন আনাস (রহঃ) বলেছেনঃ পৃথিবীতে যা কিছু রয়েছে তাসহ
প্রকম্পিত হবে, যেমন করে চালুনী দ্বারা ওর মধ্যস্থিত সবকিছুকে নাড়িয়ে দেয়া
হয়। যেমন অন্য জায়গায় রয়েছে:
إِذَا زُلْزِلَتِ الْأَرْضُ زِلْزَالَهَا
পৃথিবী যখন কম্পনে প্রবলভাবে প্রকম্পিত হবে। (সূরা যিলযাল, ৯৯ : ১)
অন্যত্র আছেঃ
يَأَيُّهَا النَّاسُ اتَّقُوْا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ
হে মানবমন্ডলী! তোমরা ভয় কর তোমাদের রাব্বকে; (জেনে রেখ)
কিয়ামাতের প্রকম্পন এক ভয়ানক ব্যাপার। (সূরা হাজ্জ, ২২: ১)
--- OCR End ---