সূরা ৬২: জুমু'আহ
৪২৯
পারা ২৮
জুমু'আর দিন পরিস্কার-পরিচ্ছন্ন হয়ে এবং গোসল করে স্বীয় সাধ্য অনুযায়ী
ভাল পোশাক পরা, সুগন্ধি ব্যবহার করা এবং মিসওয়াক করে জুমু'আর সালাতের
জন্য আসা উচিত। পূর্বেও আমরা বর্ণনা করেছি, আবূ সাঈদ (রহঃ) বর্ণনা
করেছেন যে, রাসূল সাল্লাল্লাহু 'আলাইহি ওয়া সাল্লাম বলেছেন: জুমু'আর দিন
প্রত্যেক মুসলিমের গোসল করা ওয়াজিব এবং সে মিসওয়াক করবে এবং ঘরে
থাকা সুগন্ধি ব্যবহার করবে। (ফাতহুল বারী ২/৪২৩)
আবূ আইউব আনসারী (রাঃ) হতে বর্ণিত আছে যে, তিনি রাসূলুল্লাহ সাল্লাল্লাহু
'আলাইহি ওয়া সাল্লামকে বলতে শুনেছেন: 'যে ব্যক্তি জুমু'আর দিন গোসল করে
ও সুগন্ধি মাখে (যদি থাকে); অতঃপর সবচেয়ে ভাল কাপড় পরিধান করে
মাসজিদে আসে ও ইচ্ছা হলে কিছু নফল সালাত আদায় করে নেয় এবং
কেহকেও কষ্ট দেয়না (অর্থাৎ কারও ঘাড়ের উপর দিয়ে যায়না ও কোন উপবিষ্ট
লোককে উঠায়না), অতঃপর ইমাম এসে খুতবাহ শুরু করলে নীরবে তা শুনতে
থাকে, তার এই জুমু'আ হতে পরবর্তী জুমু'আ পর্যন্ত যত পাপ হয় সবই
কাফফারা বা ক্ষমা হয়ে যায়।' (আহমাদ ৫/৪২০)
সুনান আবূ দাউদ ও সুনান ইবন মাজাহয় আবদুল্লাহ ইব্‌ন সালাম (রাঃ) হতে
বর্ণিত আছে যে, তিনি মিম্বরে রাসূলুল্লাহ সাল্লাল্লাহু 'আলাইহি ওয়া সাল্লামকে
বলতে শুনেছেন : 'তোমাদের মধ্যে কেহ যদি দৈনন্দিনের পরিধানের কাপড় ছাড়া
দু'টি কাপড় ক্রয় করে জুমু'আর সালাতের জন্য খাস বা নির্দিষ্টি করে রাখে তাতে
ক্ষতি কি?' (আহমাদ ১/৬৫০, ইব্‌ন মাজাহ ১/৩৪৮)
আয়িশা (রাঃ) হতে বর্ণিত, কোন এক জুমু'আয় রাসূল সাল্লাল্লাহু 'আলাইহি ওয়া
সাল্লাম দেখতে পান যে, লোকেরা 'নিমার' (আরাবদের পরিধেয় সাধারণ পোশাক)
পরিধান করে সালাত আদায় করতে এসেছেন। তখন তিনি বলেন : তোমাদের
মধ্যে যার সামর্থ্য রয়েছে সে যেন প্রতিদিন যে কাপড় পরিধান করে তা ছাড়া আরও
দুই প্রস্থ কাপড় জুমু'আর জন্য ক্রয় করে। (ইবন মাজাহ ১/৩৪৯)
এ সূরায় 'আহ্বান' এর অর্থ হচ্ছে
আযান শুনে খুতবাহ শোনার জন্য এগিয়ে আসা
আল্লাহ তা'আলা বলেন : إِذَا نُودِيَ لِلصَّلُوةِ مِنْ يَّوْمِ الْجُمُعَةِ এ আয়াতে যে
আযানের বর্ণনা রয়েছে ওর দ্বারা ঐ আযান উদ্দেশ্য যা ইমামের মিম্বরের উপর
বসার পর দেয়া হয়। নাবী সাল্লাল্লাহু 'আলাইহি ওয়া সাল্লাম যখন ঘর হতে
বেরিয়ে এসে মিম্বরে উপবেশন করতেন তখন মাসজিদের দরজার কাছে এই