--- OCR Start ---
সূরা ৭২ : জিন
৬১৮
পারা ২৯
'তুমি যাকে ভালবাস তার সাথেই তুমি থাকবে।' আনাস (রাঃ) বলেন যে,
মুসলিমরা এ হাদীস শুনে যত বেশি খুশি হয়েছিল অন্য হাদীস শুনে ততো বেশি
খুশি হয়নি। (ফাতহুল বারী ১/১৪০, বুখারী ৬১৬৭) এ হাদীস দ্বারাও জানা গেল
যে, কিয়ামাত সংঘটিত হওয়ার সময় রাসূলুল্লাহ সাল্লাল্লাহু 'আলাইহি ওয়া
সাল্লামের জানা ছিলনা। এরপর আল্লাহ সুবহানাহু ওয়া তা'আলা বলেনঃ
عَلِمُ الْغَيْبِ فَلَا يُظْهِرُ عَلَى غَيْبِهِ أَحَدًا. إِلَّا مَنِ ارْتَضَى مِنْ رَّسُولٍ
অদৃশ্যের পরিজ্ঞাতা, তিনি তাঁর অদৃশ্যের জ্ঞান কারও নিকট প্রকাশ করেননা,
তাঁর মনোনীত রাসূল ব্যতীত । যেমন আল্লাহ তা'আলার উক্তি ঃ
وَلَا يُحِيطُونَ بِشَيْءٍ مِّنْ عِلْمِهِ إِلَّا بِمَا شَاءَ
একমাত্র তিনি যতটুকু ইচ্ছা করেন তা ব্যতীত, তাঁর অনন্ত জ্ঞানের কোন
বিষয়েই কেহ ধারণা করতে পারেনা। (সূরা বাকারাহ, ২ : ২৫৫) মানুষের মধ্য
থেকেই হোক বা দানবের মধ্য থেকেই হোক, আল্লাহ যাকে যেটুকু চান অবহিত
করে থাকেন। আবার এর আরও বিশেষত্ব এই যে, তার হিফাযাত এবং সাথে
সাথে এই ইল্মের প্রসারের জন্য আল্লাহ তাকে যা দিয়েছেন, তা হচ্ছে তার
আশেপাশে নিয়োজিত সদা রক্ষক মালাইকা।
لِيَعْلَمَ এর ضَبِيْرٍ বা সর্বনামটি কারও কারও মতে নাবী সাল্লাল্লাহু 'আলাইহি
ওয়া সাল্লামের দিকে ফিরেছে। অর্থাৎ জিবরাঈলের (আঃ) সামনে ও পিছনে
চারজন মালাইকা থাকতেন। ইব্‌ন আবী হাতিম (রহঃ) ইহা বর্ণনা করেছেন। এ
ছাড়া যাহ্হাক (রহঃ), সুদ্দী (রহঃ) এবং ইয়াযীদ ইব্‌ন আবী হাবিবও (রহঃ)
অনুরূপ বর্ণনা করেছেন। আবদুর রায্যাক (রহঃ) মা'মার (রহঃ) থেকে, তিনি
কাতাদাহ (রহঃ) থেকে বলেন, যাতে রাসূলুল্লাহ সাল্লাল্লাহু 'আলাইহি ওয়া
সাল্লামের মনে দৃঢ় বিশ্বাস জন্মে যে, তাঁরা তাঁদের রবের পয়গাম সঠিকভাবে তাঁর
নিকট পৌঁছে দিয়েছেন। (আবদুর রাযযাক ৩/৩২৩) সাঈদ ইব্‌ন আবী
আরুবাহও (রহঃ) কাতাদাহ (রহঃ) থেকে অনুরূপ বর্ণনা করেছেন এবং আয়াতের
ভাবার্থ হিসাবে একেই ইন জারীর (রহঃ) অধিক প্রাধান্য দিয়েছেন। (তাবারী
২৩/৬৭৩) আল বাগাভী (রহঃ) বলেন যে, ইয়াকূব (রহঃ) এ আয়াতটি لِيُعْلَمَ
এভাবে পাঠ করতেন। ফলে এর অর্থ দাঁড়ায় : জনগণ যেন জেনে নেয় যে,
রাসূলগণ দা'ওয়াত দিয়েছেন। (বাগাভী ৪/৪০৬) আর সম্ভবতঃ ভাবার্থ এও হতে
--- OCR End ---