--- OCR Start ---
সূরা ৫১ : যারিয়াত
তোমাদের বাক স্ফুর্তির মতই
এ সব সত্য।
৯৩
পারা ২৬
لَحَقُّ مِثْلَ مَا أَنَّكُمْ تَنْطِقُوْنَ
তাকওয়া অবলম্বনকারীদের বৈশিষ্ট্য এবং তাদের প্রতিদান
আল্লাহ তা'আলা আল্লাহভীরু লোকদের পরিণামের বর্ণনা দিচ্ছেন যে,
কিয়ামাতের দিন তারা ঝর্ণাবিশিষ্ট বাগানে অবস্থান করবে। তাদের অবস্থা হবে ঐ
অসৎ লোকদের অবস্থার বিপরীত যারা শাস্তির মধ্যে, শৃংখল/জিঞ্জীরের মধ্যে এবং
আগুনের মধ্যে থাকবে। মু'মিনদের নিকট আল্লাহ তা'আলার পক্ষ হতে যে দায়িত্ব
ও কর্তব্য এসেছিল তা তারা যথাযথভাবে পালন করত। আল্লাহভীরু লোকেরা
জান্নাতে আল্লাহ প্রদত্ত নি'আমাতরাশি লাভ করবে। ইতোপূর্বে অর্থাৎ দুনিয়ায়
তারা ভাল কাজ করত। যেমন মহামহিমান্বিত আল্লাহ বলেনঃ
كُلُوا وَاشْرَبُوا هَنِيئًا بِمَا أَسْلَفْتُمْ فِي الْأَيَّامِ الْخَالِيَةِ
তাদেরকে বলা হবে : পানাহার কর তৃপ্তির সাথে, তোমরা অতীত দিনে যা
করেছিলে তার বিনিময়ে । (সূরা হাক্কাহ, ৬৯ : ২৪)
অতঃপর আল্লাহ তা'আলা তাদের আন্তরিকতাপূর্ণ কাজের বিস্তারিত বিবরণ
দিচ্ছেন যে, তারা রাত্রির সামান্য অংশই অতিবাহিত করত নিদ্রায়। ইব্‌ন আব্বাস
(রাঃ) প্রমুখ বিজ্ঞজনের উক্তি হচ্ছে : তাদের উপর এমন কোন রাত্রি অতিবাহিত
হতনা যার কিছু অংশ তাঁরা আল্লাহর স্মরণে না কাটাতেন। কাতাদাহ (রহঃ)
বর্ণনা করেন, যে মুতাররিফ ইব্‌ন আবদুল্লাহ (রহঃ) বলেছেন : এমন রাত খুব
কমই গত হত যখন তারা রাতের প্রথম ভাগে অথবা মধ্যভাগে আল্লাহ সুবহানাহু
ওয়া তা'আলার ইবাদাতের জন্য সময় ব্যয় করতেননা। (তাবারী ২২/৪০৭)
মুজাহিদ (রহঃ) বলেন : যদি থেকেও থাকে তাহলেও মাত্র কয়েকটি রাত তারা
(শুরু থেকে ফজর পর্যন্ত) তাহাজ্জুদ সালাত আদায় না করে ঘুমিয়ে কাটিয়েছেন।
(তাবারী ২২/৪০৮) কাতাদাহও (রহঃ) অনুরূপ বলেছেন।
আনাস ইবন মালিক (রাঃ) এবং আবুল আলিয়া (রহঃ) প্রমুখ মনীষী বলেন
যে, এ লোকগুলি মাগরিব ও ইশার সালাতের মাঝে কিছু নফল সালাত আদায়
করতেন। (তাবারী ২২/৪০৭, ৪০৮) ইন জারীর (রহঃ), হাসান বাসরী (রহঃ)
প্রমুখ বলেন যে, তারা রাতের খুব কম সময়ই নিদ্রায় কাটাতেন। আর যখন
ইবাদাতে মনোযোগ দিতেন তখন সকাল হয়ে যেত। (তাবারী ২২/৪০৮, ৪০৯)
আবদুল্লাহ ইব্‌ন সালাম (রাঃ) বলেন, প্রথম যখন রাসূলুল্লাহ সাল্লাল্লাহু
'আলাইহি ওয়া সাল্লাম মাদীনায় আগমন করেন তখন জনগণ তাঁকে দেখার জন্য
--- OCR End ---