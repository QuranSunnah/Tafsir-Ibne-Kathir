--- OCR Start ---
সূরা ৭৭: মুরসালাত
সূরা ৭৭ : মুরসালাত, মাক্কী
(আয়াত ৫০, রুকূ ২)
৬৯৪
সালমান পারা ২৯
- ۷۷
سورة المرسلات مكيّة
اياتتها : ٥٠ رُكُوْعَاتُهَا : (٢)
মুরসালাত সূরাটি মাগরিবের সালাতে পাঠ করার বিবরণ
সহীহ বুখারীতে আবদুল্লাহ ইব্‌ন মাসঊদ (রাঃ) হতে বর্ণিত আছে যে, তিনি
বলেন : 'একদা আমরা রাসূলুল্লাহ সাল্লাল্লাহু 'আলাইহি ওয়া সাল্লামের সাথে
মিনার গুহায় ছিলাম এমতাবস্থায় وَالْمُرْسَلْتِ عُرْفًا সূরাটি অবতীর্ণ হয়।
রাসূলুল্লাহ সাল্লাল্লাহু 'আলাইহি ওয়া সাল্লাম সূরাটি তিলাওয়াত করছিলেন এবং
আমি তা শুনে মুখস্থ করছিলাম। হঠাৎ একটি সর্প আমাদের উপর লাফিয়ে পড়ে।
তখন নাবী সাল্লাল্লাহু 'আলাইহি ওয়া সাল্লাম বলেন : 'সাপটিকে মেরে ফেল।'
আমরা তাড়াহুড়া করে সাপটিকে মারতে গেলাম, কিন্তু দেখি যে, সে পালিয়ে
গেছে। তখন নাবী সাল্লাল্লাহু 'আলাইহি ওয়া সাল্লাম বললেন: 'সে তোমাদের
অনিষ্টতা হতে রক্ষা পেয়েছে এবং তোমরাও তার অনিষ্টতা হতে রক্ষা পেয়েছ।'
(ফাতুল বারী ৪/৪২) ইমাম মুসলিমও (রহঃ) এ হাদীসটি আমাশ (রাঃ) থেকে
বর্ণনা করেছেন। (মুসলিম ৪/১৭৫৫)
মুসনাদ আহমাদে ইব্‌ন আব্বাস (রাঃ) হতে বর্ণিত আছে যে, তাঁর মা (উম্মে
ফযল রাঃ) নাবী সাল্লাল্লাহু 'আলাইহি ওয়া সাল্লামকে وَالْمُرْسَلَتِ عُرْفًا সূরাটি
মাগরিবের সালাতে পাঠ করতে শোনেন। (আহমাদ ৬/৩৩৮)
অন্য হাদীসে আছে, ইব্‌ন আব্বাস (রাঃ) হতে মালিক (রহঃ) বর্ণনা করেছেন
যে, এ সূরাটি পড়তে শুনে উম্মে ফযল (রাঃ) বলেন: 'হে আমার প্রিয় বৎস! তুমি
এই সূরাটি পাঠ করে আমাকে এ কথাটি স্মরণ করিয়ে দিলে যে, আমি শেষ বার
রাসূলুল্লাহ সাল্লাল্লাহু 'আলাইহি ওয়া সাল্লামকে এ সূরাটি মাগরিবের সালাতে পাঠ
করতে শুনেছি।' (মুআত্তা ১/৭৮, ফাতহুল বারী ২/২৮৭, মুসলিম ১/৩৩৮)
পরম করুণাময়, অসীম দয়ালু
আল্লাহর নামে (শুরু করছি)।
১। শপথ কল্যাণ স্বরূপ
প্রেরিত বায়ুর;
بِسْمِ اللهِ الرَّحْمَنِ الرَّحِيمِ
ا. وَالْمُرْسَلَتِ عُرْفًا
--- OCR End ---