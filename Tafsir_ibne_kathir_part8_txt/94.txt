সূরা ৫১ : যারিয়াত
৯৪
পারা ২৬
ভীড় জমায়। তাদের মধ্যে আমিও ছিলাম। আল্লাহর শপথ! তাঁর মুখমন্ডলে
আমার দৃষ্টি পড়া মাত্রই আমার মনে দৃঢ় বিশ্বাস জন্মে যে, এই জ্যোতির্ময় চেহারা
কোন মিথ্যাবাদী লোকের হতে পারেনা। রাসূলুল্লাহ সাল্লাল্লাহু 'আলাইহি ওয়া
সাল্লামের সর্বপ্রথম যে কথা আমার কানে পৌঁছেছিল তা ছিল : 'হে জনমণ্ডলী!
তোমরা (দরিদ্রদেরকে) খাদ্য খাওয়াও, আত্মীয়তার সম্পর্ক যুক্ত রেখ, (মানুষকে)
সালাম দিতে থাক এবং রাতে সালাত আদায় কর যখন লোকেরা ঘুমিয়ে থাকে।
তাহলে তোমরা নিরাপদে জান্নাতে প্রবেশ করবে।' (তিরমিযী ৭/১৮৭)
আবদুল্লাহ ইবন উমার (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন: 'জান্নাতে এমন কক্ষ রয়েছে যার ভিতরের অংশ
বাহির হতে এবং বাহিরের অংশ ভিতর হতে দেখা যায়।' এ কথা শুনে আবূ মূসা
আশআরী (রাঃ) বলেন: 'হে আল্লাহর রাসূল সাল্লাল্লাহু 'আলাইহি ওয়া সাল্লাম!
এটা কাদের জন্য?' উত্তরে রাসূলুল্লাহ সাল্লাল্লাহু 'আলাইহি ওয়া সাল্লাম বলেন :
'তাদের জন্য, যারা নরম কথা বলে, (দরিদ্রদেরকে) খাবার খেতে দেয় এবং
রাতে যখন মানুষ ঘুমিয়ে থাকে তখন তারা আল্লাহর ইবাদাতে কাটিয়ে দেয়।'
(আহমাদ ২/১৭৩) এরপর মহামহিমান্বিত আল্লাহ বলেন :
وَ بِالْأَسْحَارِ هُمْ يَسْتَغْفِرُونَ রাত্রির শেষ প্রহরে তারা ক্ষমা প্রার্থনা করত।
মুজাহিদ (রহঃ) প্রমুখ বিজ্ঞজন বলেন যে, এর ভাবার্থ হল : 'তারা সালাত আদায়
করে।' (তাবারী ২২/৪১৩) অন্যান্য তাফসীরকারগণ বলেন, এর অর্থ হচ্ছেঃ
'তারা রাতে (ইবাদাতে) দাঁড়িয়ে থাকে এবং সকাল হলে তারা নিজেদের পাপের
জন্য ক্ষমা প্রার্থনা করে।' যেমন অন্য জায়গায় রয়েছেঃ
وَالْمُسْتَغْفِرِينَ بِالْأَسْحَارِ
সকালে তারা ক্ষমা প্রার্থনাকারী। (সূরা আলে ইমরান, ৩ : ১৭) এই ক্ষমা
প্রার্থনা যদি সালাত আদায় করা অবস্থায় হয় তাহলে তা খুবই ভাল।
সহীহ হাদীসসমূহে সাহাবীগণের কয়েকটি রিওয়ায়াত দ্বারা এটা প্রমাণিত যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন:
'রাতের শেষ তৃতীয়াংশ অবশিষ্ট থাকা অবস্থায় প্রতি রাতে আল্লাহ তা'আলা
প্রথম আকাশে অবতরণ করেন এবং বলেন : 'কোন তাওবাহকারী আছে কি?
আমি তার তাওবাহ কবূল করব। কোন ক্ষমা প্রার্থনাকারী আছে কি? আমি তাকে
ক্ষমা করে দিব। কোন যাঞ্চাকারী আছে কি? আমি তাকে প্রদান করব।' ফাজর