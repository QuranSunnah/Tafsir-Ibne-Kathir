সূরা ৪৯ : হুজুরাত
৩৪
পারা ২৬
লোক। সুতরাং তিনি তখন বলেন : 'আমি আমার কণ্ঠস্বর রাসূলুল্লাহ সাল্লাল্লাহু
'আলাইহি ওয়া সাল্লামের উপর উঁচু করতাম, কাজেই আমি জাহান্নামী হয়ে গেছি
এবং আমার আমল নিষ্ফল হয়ে গেছে।' তাই তিনি চিন্তিত অবস্থায় বাড়ীতেই
অবস্থান করতে থাকেন এবং নাবী সাল্লাল্লাহু 'আলাইহি ওয়া সাল্লামের মাজলিসে
অনুপস্থিত থাকেন। রাসূলুল্লাহ সাল্লাল্লাহু 'আলাইহি ওয়া সাল্লাম তার খোঁজ নিলে
কাওমের কিছু-লোক তার কাছে গিয়ে তাকে বলেন : 'রাসূলুল্লাহ সাল্লাল্লাহু
'আলাইহি ওয়া সাল্লাম আপনাকে তাঁর মাজলিসে না পেয়ে আপনার খোঁজ
নিয়েছেন।' তখন তিনি বলেন : 'আমি রাসূলুল্লাহ সাল্লাল্লাহু 'আলাইহি ওয়া
সাল্লামের সম্মুখে উচ্চস্বরে কথা বলেছি, সুতরাং আমি জাহান্নামী হয়ে গেছি এবং
আমার আমল নিষ্ফল হয়ে গেছে।' তখন তারা রাসূলুল্লাহ সাল্লাল্লাহু 'আলাইহি
ওয়া সাল্লামের নিকট এসে এ খবর দেন।
তখন নাবী সাল্লাল্লাহু 'আলাইহি ওয়া সাল্লাম বললেন : 'না, বরং সে
জান্নাতী।' আনাস (রাঃ) বলেনঃ 'অতঃপর আমরা সাবিত ইব্‌ন কায়েসকে (রাঃ)
জীবিত অবস্থায় চলাফিরা করতে দেখতাম এবং জানতাম যে, তিনি একজন
জান্নাতী। অতঃপর ইয়ামামার যুদ্ধে যখন আমরা কিছুটা ভগ্নোৎসাহ হয়ে পড়ি
তখন আমরা দেখি যে, সাবিত ইব্‌ন কায়েস ইব্‌ন শাম্মাস (রাঃ) সুগন্ধময় কাফন
পরিহিত হয়ে শত্রুদের দিকে অগ্রসর হচ্ছেন এবং বলছেন : 'সবচেয়ে খারাপ
কাজ হল যা তোমরা শত্রুদের কাছ থেকে গ্রহণ কর, তোমরা তোমাদের সাথীদের
জন্য মন্দ দৃষ্টান্ত রেখে যেওনা।' এ কথা বলে তিনি শত্রুদের মধ্যে ঢুকে পড়েন
এবং বীরত্বের সাথে যুদ্ধ করে শহীদ হয়ে যান (আল্লাহ তাঁর প্রতি সন্তুষ্ট থাকুন)।'
(আহমাদ ৩/১৩৭) এরপর মহান আল্লাহ বলেন :
يَأَيُّهَا الَّذِينَ آمَنُوا لَا تَرْفَعُوا أَصْوَاتَكُمْ فَوْقَ صَوْتِ النَّبِيِّ وَلَا تَجْهَرُوا لَهُ
بِالْقَوْلِ كَجَهْرِ بَعْضِكُمْ لِبَعْضٍ اَنْ تَحْبَطَ أَعْمَالُكُمْ وَ أَنْتُمْ لَا تَشْعُرُونَ
মু'মিনগণ! তোমরা তোমাদের নিজেদের মধ্যে যেভাবে উচ্চ স্বরে কথা বল,
নাবীর সাথে সেইভাবে উচ্চ স্বরে কথা বলনা, বরং তাঁর সাথে অতি সম্মান ও
আদবের সাথে কথা বলতে হবে। যেমন আল্লাহ তা'আলা অন্য জায়গায় বলেন:
لَا تَجْعَلُوا دُعَاءَ الرَّسُوْلِ بَيْنَكُمْ كَدُعَاءِ بَعْضِكُمْ بَعْضًا
রাসূলের আহ্বানকে তোমরা একে অপরের প্রতি আহ্বানের মত গণ্য করনা।
(সূরা নূর, ২৪: ৬৩) এরপর আল্লাহ সুবহানাহু ওয়া তা'আলা বলেন :