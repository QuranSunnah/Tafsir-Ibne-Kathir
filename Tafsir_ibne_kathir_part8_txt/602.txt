সূরা ৭২ : জিন
৬০২
পারা ২৯
তাঁর নি'আমাতরাজি, শক্তি এবং সৃষ্টজীবের প্রতি করুণা অপরিসীম। (তাবারী
২৩/৬৪৮) মুজাহিদ (রহঃ) ও ইকরিমাহ (রহঃ) বলেন, তাঁর শ্রেষ্ঠত্ব ও মর্যাদা
উচ্চাঙ্গের। কাতাদাহ (রহঃ) বলেন, তাঁর মহত্ব ও সম্মান অতি উন্নত। আবূ
দারদাহ (রাঃ) মুজাহিদ (রহঃ) ইব্‌ন যুরাইয (রহঃ) বলেন যে এর অর্থ হচ্ছে,
তাঁর যিক্র উচ্চ মর্যাদা সম্পন্ন। তাঁর মাহাত্ম্য খুবই উন্নত মানের।
জিনদের স্বীকারোক্তি প্রদান যে,
আল্লাহর কোন সন্তান কিংবা স্ত্রী নেই
ঐ জিনেরা তাদের কাওমকে আরও বলে : مَا اتَّخَذَ صَاحِبَةً وَلَا وَلَدًا আল্লাহ
গ্রহণ করেননি কোন স্ত্রী এবং না কোন সন্তান। এর থেকে তিনি সম্পূর্ণরূপে
পবিত্র। এর অর্থ হচ্ছে এই যে, জিনরা ইসলাম কবূল করল এবং কুরআনকে
আল্লাহ প্রেরিত বাণী বলে বিশ্বাস করল এবং আল্লাহর কোন সন্তান কিংবা
অংশীদার নেই বলে সাক্ষ্য প্রদান করল।
وَ أَنَّهُ كَانَ يَقُولُ سَفِيْهُنَا عَلَى اللهِ شَطَطًا
নির্বোধরা অর্থাৎ শাইতানরা আল্লাহর উপর মিথ্যা আরোপ করে ও অপবাদ দেয়।
আর এর দ্বারা উদ্দেশ্য সাধারণও হতে পারে। অর্থাৎ প্রত্যেক ব্যক্তিই যে আল্লাহর
জন্য স্ত্রী ও সন্তান সাব্যস্ত করে সে নির্বোধ এবং চরম মিথ্যাবাদী। সে বাতিল
আকীদা পোষণ করে এবং অন্যায় ও অবিচারমূলক কথা মুখ থেকে বের করে।
وَانَّا ظَنَنَّا أَنْ لَنْ تَقُولَ الْإِنْسُ وَالْجِنُّ
عَلَى اللَّهِ كَذِبًا আমাদের ধারণা ছিল যে, দানব ও মানব কখনও আল্লাহর উপর
মিথ্যা আরোপ করতে পারেনা। কিন্তু কুরআন পাঠ করে আমরা জানতে পারলাম
এবং বিশ্বাস করলাম যে, এ দু'টি জাতি আল্লাহর উপর মিথ্যা আরোপ করে
থাকে। প্রকৃতপক্ষে আল্লাহর সত্তা এসব থেকে সম্পূর্ণরূপে পবিত্র।
জিনদের ঔদ্ধত্যতার এও একটি কারণ ছিল যে, মানুষেরা
তাদের কাছে আশ্রয় প্রার্থনা করত
এরপর বলা হচ্ছে: জিনদের খুব বেশি বিভ্রান্ত হওয়ার কারণ এই যে, তারা
দেখত যে, যখনই মানুষ কোন জঙ্গলে বা মরু প্রান্তরে যেত তখনই সে বলতঃ