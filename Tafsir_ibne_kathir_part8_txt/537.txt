সূরা ৬৮: কলম
৫৩৭
পারা ২৯
ঔদ্ধত্য ও অহংকারে বেড়ে চলবে, আমার অবকাশ প্রদানের রহস্য এরা উপলব্ধি
করতে পারবেনা, হঠাৎ করে আমি এদেরকে কঠিনভাবে পাকড়াও করব। আমি
এদেরকে বাড়াতে থাকব। এরা মদমত্ত হয়ে যাবে। এরা এটাকে সম্মান মনে
করবে, কিন্তু মূলে এটা হবে অপমান ও লাঞ্ছনা। যেমন আল্লাহ তা'আলা বলেন :
$$أَيَحْسَبُونَ أَنَّمَا نُمِدُّهُمْ بِهِ مِنْ مَّالٍ وَبَنِينَ. نُسَارِعُ لَهُمْ فِي
الْخَيْرَاتِ بَلْ لَّا يَشْعُرُونَ$$
তারা কি মনে করে যে, আমি তাদেরকে সাহায্য স্বরূপ যে ধনৈশ্বর্য ও সন্ত
ান-সন্ততি দান করি তদ্দারা তাদের জন্য সর্ব প্রকার মঙ্গল ত্বরান্বিত করছি? না,
তারা বুঝেনা। (সূরা মু'মিনূন, ২৩ : ৫৫-৫৬) আল্লাহ সুবহানাহু ওয়া তা'আলা
অন্যত্র বলেনঃ
$$فَلَمَّا نَسُوا مَا ذُكِّرُوا بِهِ فَتَحْنَا عَلَيْهِمْ أَبْوَابَ كُلِّ شَيْءٍ حَتَّى إِذَا
فَرِحُوا بِمَا اُوْتُوا أَخَذْتُهُمْ بَغْتَةً فَإِذَا هُمْ مُّبْلِسُونَ$$
অতঃপর তাদেরকে যা কিছু উপদেশ ও নাসীহাত করা হয়েছিল তা যখন তারা
ভুলে গেল তখন আমি সুখ শান্তির জন্য প্রতিটি বস্তুর দরজা উন্মুক্ত করে দিলাম ।
যখন তারা তাদেরকে দানকৃত বস্তু লাভ করে খুব আনন্দিত ও উল্লসিত হল তখন
হঠাৎ একদিন আমি তাদেরকে পাকড়াও করলাম, আর তারা সেই অবস্থায় নিরাশ
হয়ে পড়ল। (সূরা আন'আম, ৬ঃ ৪৪) আর এখানে মহাপরাক্রমশালী আল্লাহ
বলেনঃ আমি তাদেরকে সময় দিয়ে থাকি, আমার কৌশল অত্যন্ত বলিষ্ঠ ।
সহীহ বুখারী ও সহীহ মুসলিমে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : 'আল্লাহ তা'আলা অত্যাচারীদেরকে অবকাশ
দেন, অতঃপর যখন ধরেন তখন আর ছেড়ে দেননা।' তারপর তিনি নিম্নের
আয়াতটি পাঠ করেনঃ
$$وَكَذلِكَ أَخْذُ رَبِّكَ إِذَا أَخَذَ الْقُرَى وَهِيَ ظَالِمَةٌ إِنَّ أَخْذَةً أَلِيمٌ شَدِيدٌ$$
এরূপই তোমার রবের পাকড়াও। তিনি কোন জনপদের অধিবাসীদের
পাকড়াও করেন যখন তারা অত্যাচার করে; নিঃসন্দেহে তাঁর পাকড়াও হচ্ছে
অত্যন্ত যন্ত্রনাদায়ক, কঠোর। (সূরা হুদ, ১১ : ১০২) (ফাতহুল বারী ৮/২০৫,
মুসলিম ৪/১৯৯৭) এরপর মহামহিমান্বিত আল্লাহ বলেন :