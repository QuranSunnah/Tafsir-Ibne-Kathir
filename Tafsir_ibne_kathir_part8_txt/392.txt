সূরা ৬০ : মুমতাহানাহ
৩৯২
পারা ২৮
বিজড়িত কণ্ঠে মুসলিমদেরকে বলেন : 'যদি তোমরা আমার কন্যার বন্দীকে মুক্তি
দেয়া পছন্দ কর তাহলে তাকে মুক্ত করে দাও।' মুসলিমরা মুক্তিপণ ছাড়াই
সন্তুষ্টচিত্তে আবুল আ'সকে (রাঃ) মুক্ত করে দিতে সম্মত হন। তখন রাসূলুল্লাহ
সাল্লাল্লাহু 'আলাইহি ওয়া সাল্লাম তাকে আযাদ করে দিয়ে বলেন যে, তিনি যেন
তাঁর কন্যা যাইনাবকে (রাঃ) মাদীনায় পাঠিয়ে দেন। আবুল আ'স (রাঃ) তা
স্বীকার করেন। মাক্কায় গিয়ে তিনি যায়িদ ইবন হারিসার (রাঃ) সাথে যাইনাবকে
(রাঃ) মাদীনায় পাঠিয়ে দেন। (আবূ দাঊদ ৩/১৪০) এটা হল দ্বিতীয় হিজরীর
ঘটনা। যাইনাব (রাঃ) মাদীনায়ই অবস্থান করতে থাকেন। শেষ পর্যন্ত অষ্টম
হিজরীতে মহান আল্লাহ আবুল আ'স ইব্‌ন রাহীকে (রাঃ) ইসলাম গ্রহণের
তাওফীক দান করেন এবং তিনি মুসলিম হয়ে যান। অতঃপর রাসূলুল্লাহ সাল্লাল্লাহু
'আলাইহি ওয়া সাল্লাম তাঁর কন্যাকে পূর্বের বিবাহের উপরই নতুন মহর ছাড়াই
আবুল আ'সের (রাঃ) কাছে সমর্পণ করেন। এরপর আল্লাহ তাবারাকা ওয়া
তা'আলা বলেনঃ
$$وَاتُوْهُمْ مَّا أَنْفَقُوْا$$ কাফির স্বামীরা তাদের ঐ মুহাজিরা স্ত্রীদের জন্য যা ব্যয়
করেছে তা তোমরা তাদেরকে ফিরিয়ে দিবে, যেমন মহর। মহান আল্লাহ বলেনঃ
$$وَلَا جُنَاحَ عَلَيْكُمْ أَنْ تَنْكِحُوهُنَّ إِذَا أَتَيْتُمُوهُنَّ اُجُورَهُنَّ$$
এখন তোমরা হিজরাতকারিণী ঐ মুহাজিরা মু'মিনা নারীদেরকে মহর দিয়ে বিয়ে
করে নিলে তোমাদের কোন অপরাধ হবেনা। ইদ্দাত অতিক্রান্ত হওয়া, ওলী
নির্ধারণ করা ইত্যাদি যেসব বিষয় বিয়ের জন্য শর্ত, এসব শর্ত পূরণ করে ঐ
মুহাজির নারীদেরকে যেসব মুসলিম বিয়ে করতে চায় করতে পারে। অতঃপর
ইরশাদ হচ্ছে:
$$وَلَا تُمْسِكُوا بِعِصَمِ الْكَوَافِي$$  হ মু'মিনগণ! তোমরা ঐ নারীদের সাথে দাম্পত্য
সম্পর্ক বজায় রেখনা যারা আল্লাহর সাথে কুফরী করে। অনুরূপভাবে কাফিরা
নারীদেরকে বিয়ে করাও তোমাদের জন্য হারাম।
একটি সহীহ হাদীসে মিসওয়ার (রাঃ) এবং মারওয়ান ইব্‌ন হাকাম (রাঃ)
থেকে বর্ণিত আছে যে, রাসূল সাল্লাল্লাহু 'আলাইহি ওয়া সাল্লাম কুরাইশ
কাফিরদের সাথে হুদাইবিয়ার চুক্তি স্বাক্ষর করার পর কিছু মহিলা মাদীনায়
হিজরাত করেন। তাদের ব্যাপারেই $$يَأْيُّهَا الَّذِينَ آمَنُوا إِذَا جَاءَكُمُ الْمُؤْمِنُتُ$$