--- OCR Start ---
সূরা ৫০ : কা'ফ
৬২
পারা ২৬
لَّا يَأْتِيهِ الْبَاطِلُ مِنْ بَيْনِ يَدَيْهِ وَلَا مِنْ خَلْفِهِ تَنْزِيلٌ مِّنْ حَكِيمٍ حَمِيدٍ
কোন মিথ্যা এতে অনুপ্রবেশ করবেনা। সম্মুখ হতেও নয়, পশ্চাৎ হতেও নয়;
এটা প্রজ্ঞাময় প্রশংসাহ আল্লাহর নিকট হতে অবতীর্ণ। (সূরা হা-মীম সাজদাহ,
৪১:৪২)
ص وَ الْقُرْآنِ ذِي الذِّكْرِ. بَلِ الَّذِيْنَ كَفَرُوا فِي عِزَّةٍ وَ شِقَاقٍ
সাদ, শপথ উপদেশপূর্ণ কুরআনের! কিন্তু কাফিরেরা ঔদ্ধত্য ও বিরোধিতায়
ডুবে আছে। (সূরা সাদ, ৩৮ : ১-২)
এই কসমের জবাব হল কসমের পরবর্তী কালামের বিষয় অর্থাৎ নাবুওয়াত
এবং দ্বিতীয় বারের জীবনকে সাব্যস্ত করণ, যদিও শব্দ দ্বারা এটা বলা হয়নি।
এরূপ কসমের জবাব কুরআন কারীমে বহু রয়েছে। যেমন সূরা সা'দ এর শুরুতে
এটা বর্ণিত হয়েছে। এখানেও ঐরূপ হয়েছে। এরপর আল্লাহ তাবারাকা ওয়া
তা'আলা বলেনঃ
بَلْ عَجِبُوا أَنْ جَاءَهُمْ مُنْذِرٌ مِنْهُمْ فَقَالَ الْكُفِرُونَ هُذَا شَيْءٍ عَجِيْبٌ
কাফিরেরা তাদের মধ্যে একজন সতর্ককারী আবির্ভূত হতে দেখে বিস্ময় বোধ
করে ও বলে : এটাতো এক আশ্চর্যজনক ব্যাপার! অর্থাৎ তারা এ দেখে খুবই
বিস্ময় প্রকাশ করেছে যে, তাদেরই মধ্য হতে একজন মানুষ কিভাবে রাসূল হয়ে
গেল! যেমন অন্য আয়াতে রয়েছেঃ
...
آكَانَ لِلنَّاسِ عَجَبًا أَنْ أَوْحَيْنَا إِلَى رَجُلٍ مِّنْهُمْ أَنْ أَنْذِرِ النَّاسَ
লোকদের জন্য এটা কি বিস্ময়কর মনে হয়েছে যে, আমি তাদের মধ্য হতে
একজনের নিকট অহী প্রেরণ করেছি এই মর্মে যে, তুমি সকলকে ভয় প্রদর্শন
কর। (সূরা ইউনুস, ১০ : ২) অর্থাৎ প্রকৃতপক্ষে এটা বিস্ময়ের ব্যাপার ছিলনা ।
আল্লাহ তা'আলা মালাইকা/ফেরেশতাদের মধ্যে যাকে চান রিসালাতের জন্য
মনোনীত করেন এবং মানুষের মধ্যে যাকে চান রাসূল রূপে মনোনীত করেন।
এরই সাথে এটাও বর্ণিত হচ্ছে যে, তারা মৃত্যুর পরে পুনর্জীবনকেও বিস্ময়ের
দৃষ্টিতে দেখেছে। তারা বলেছে : وَإِذَا مِتْنَا وَكُنَّا تُرَابًا ذَلِكَ رَجُمٌ بَعِيدٌ
আমরা যখন মরে যাব এবং আমাদের মৃতদেহ গলে পচে মৃত্তিকায় পরিণত হবে,
এরপরেও কি আমরা পুনরুত্থিত হব? অর্থাৎ আমাদের অবস্থা এরূপ হয়ে
ج
--- OCR End ---