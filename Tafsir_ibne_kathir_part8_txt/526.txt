--- OCR Start ---
সূরা ৬৮: কলম
৫২৬
পারা ২৯
এরপর আল্লাহ তা'আলা ঐ সব লোকের আরও বদ অভ্যাসের বর্ণনা দিচ্ছেন
যে, তারা কল্যাণের কাজে বাধা দান করে, তারা সীমালংঘনকারী ও পাপিষ্ঠ।
অর্থাৎ তারা নিজেরা ভাল কাজ করা হতে বিরত থাকে এবং অন্যদেরকেও বিরত
রাখে, হালাল জিনিস ও হালাল কাজ হতে সরে গিয়ে হারাম ভক্ষণে ও হারাম
কাজে লিপ্ত হয়ে পড়ে। তারা পাপী, দুষ্কর্মপরায়ণ ও হারাম ভক্ষণকারী। তারা
দুশ্চরিত্র, রূঢ় স্বভাব এবং তদুপরি কুখ্যাত। তারা শুধু সম্পদ জমা করে এবং
কেহকেও কিছুই দেয়না।
মুসনাদ আহমাদে হারিসাহ ইব্‌ন অহাব (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'আমি কি তোমাদেরকে
জান্নাতী লোকের পরিচয় দিব? (তারা হল) প্রত্যেক দুর্বল ব্যক্তি এবং নির্যাতিত
ব্যক্তি। যদি সে আল্লাহর নামে কোন শপথ করে তাহলে সে তা বাস্তবায়িত করে।
আর আমি কি তোমাদেরকে জাহান্নামীর সংবাদ দিব? প্রত্যেক অত্যাচারী, যালিম
ও অহংকারী (জাহান্নামী)।' (আহমাদ ৫/৩০৬, ফাতহুল বারী ৮/৫৩০, মুসলিম
৪/২১৯০, তিরমিযী ৭/৩৩১ নাসাঈ ৬/৪৯৭, ইব্‌ন মাজাহ ২/১৩৭৮) ইমাম
বুখারী (রহঃ) এবং ইমাম মুসলিম (রহঃ) তাদের সহীহ গ্রন্থে এ হাদীসটি
লিপিবদ্ধ করেছেন। এ ছাড়া আবূ দাউদ ব্যতীত অন্যান্য সুনান গ্রন্থেও এ
হাদীসটি বর্ণনা করা হয়েছে। সকল গ্রন্থকারগণই সুফিয়ান শাওরী (রহঃ) এবং
শুবাহ (রহঃ) বরাতে বর্ণনা করেছেন।
আরাবীতে বিশেষজ্ঞগণ বলেন যে, 'যাজারী' শব্দের অর্থ হল রুঢ় বা কর্কশ
এবং 'যাওয়াজ' শব্দের অর্থ হল লোভী এবং প্রতারণা। এ সূরার ১৩ নং আয়াতের
'যানিম' শব্দের ব্যাখ্যায় ইমাম বুখারী (রহঃ) ইব্‌ন আব্বাস (রাঃ) থেকে বর্ণনা
করেন, তা হল এমন যে, কুরাইশদের এক ব্যক্তি দণ্ডায়মান হল সে যেন একটি
বকরী যার এক কান কাটা। (হাদীস নং ৪৯১৭)
এটাও বর্ণিত আছে যে, কর্তিত কান বিশিষ্ট বকরী, যে কান তার গলদেশে
ঝুলতে থাকে, এরূপ বকরীকে যেমন পালের মধ্যে সহজেই চেনা যায় ঠিক
তেমনই মু'মিনকে কাফির হতে সহজেই পৃথক করা যায়। এ ধরনের আরও বহু
উক্তি রয়েছে। কিন্তু সবগুলিরই সারমর্ম হল এই যে,  زنیم হল ঐ ব্যক্তি যে
কুখ্যাত এবং যার সঠিক নসবনামা এবং প্রকৃত পিতার পরিচয় জানা যায়না।
এরপর মহাপ্রতাপান্বিত আল্লাহ বলেন : তাদের দুষ্কর্মের কারণ এই যে, তারা
ধন-সম্পদ ও সন্তান-সন্ততিতে সমৃদ্ধশালী। আমার নি'আমাতসমূহের শুকরিয়া
আদায় করাতো দূরের কথা, তারা আমার আয়াতসমূহকে মিথ্যা প্রতিপন্ন করে
--- OCR End ---