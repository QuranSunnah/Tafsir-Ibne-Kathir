সূরা ৬০ : মুমতাহানাহ
৩৭৫
পারা ২৮
হাতিব ইব্‌ন আবি বালতাআহ (রাঃ) এই পরিস্থিতিতে মাক্কাবাসীদের নামে
একটি পত্র লিখেন এবং এক কুরাইশ মহিলার হাতে পত্রটি দিয়ে মাক্কাবাসীদের
উদ্দেশে পাঠিয়ে দেন। পত্রটিতে রাসূলুল্লাহ সাল্লাল্লাহু 'আলাইহি ওয়া সাল্লামের
সংকল্পের কথা এবং মুসলিমদের মাক্কা আক্রমণের প্রস্তুতির খবর লিখিত ছিল ।
হাতিবের (রাঃ) উদ্দেশ্য শুধু এটাই ছিল যে, এর মাধ্যমে কুরাইশদের উপর
কিছুটা ইহসান করা হবে যার ফলে তাঁর সন্তান-সন্ততি ও মাল-ধন রক্ষিত
থাকবে। মহান আল্লাহ স্বীয় নাবী সাল্লাল্লাহু 'আলাইহি ওয়া সাল্লামকে এই গোপন
তথ্য অবহিত করেন। সুতরাং রাসূলুল্লাহ সাল্লাল্লাহু 'আলাইহি ওয়া সাল্লাম
মহিলাটির পিছনে ঘোড়-সওয়ারদেরকে পাঠিয়ে দেন। পথে তারা তাকে আটক
করেন এবং তার নিকট হতে পত্র উদ্ধার করেন। এই বিস্তারিত ঘটনা সহীহ
হাদীসসমূহে পূর্ণভাবে এসেছে।
ইমাম আহমাদ (রহঃ) হাসান ইব্‌ন মুহাম্মাদ ইব্‌ন আলী (রহঃ) থেকে বর্ণনা
করেন যে, আবদুল্লাহ ইব্‌ন আবূ রাফী (রহঃ) অথবা উবাইদুল্লাহ ইব্‌ন আবূ রাফী
(রহঃ) বলেন যে, তিনি আলীকে (রাঃ) বলতে শুনেছেন : রাসূলুল্লাহ সাল্লাল্লাহু
'আলাইহি ওয়া সাল্লাম আমাকে এবং যুবাইর (রাঃ) ও মিকদাদকে (রাঃ)
পাঠানোর সময় বললেন: 'তোমরা যাত্রা শুরু কর, যখন তোমরা রাওযায়ে খাখ
নামক স্থানে পৌঁছবে তখন সেখানে উষ্ট্রীর উপর আরোহিণী একজন মহিলাকে
দেখতে পাবে। তার কাছে একটি পত্র আছে, তার নিকট হতে ওটা নিয়ে নিবে।'
আমরা তিনজন ঘোড়ার উপর আরোহণ করে দ্রুত বেগে ঘোড়া চালিয়ে চলতে
লাগলাম। যখন আমরা রাওযায়ে খাখ নামক স্থানে পৌঁছলাম তখন দেখি যে,
বাস্তবিকই এক মহিলা উষ্ট্রীর উপর আরোহণ করে চলছে। আমরা তাকে বললাম
: তোমার কাছে যে পত্রটি রয়েছে তা আমাদেরকে দিয়ে দাও। সে স্পষ্টভাবে
অস্বীকার করে বলল যে, তার কাছে কোন পত্র নেই। আমরা বললাম : তোমার
কাছে অবশ্যই পত্র আছে। তুমি যদি খুশি মনে আমাদেরকে পত্রটি না দাও
তাহলে আমরা বাধ্য হয়ে তোমার দেহ তল্লাশী করে তা জোর পূর্বক বের করে
নিব। তখন মহিলাটি তার চুলের ঝুঁটি খুলে ওর মধ্য হতে পত্রটি বের করে দিল।
পত্রটি নিয়ে আমরা রাসূলুল্লাহ সাল্লাল্লাহু 'আলাইহি ওয়া সাল্লামের সামনে হাযির
হলাম। পত্র পাঠে জানা গেল যে, ওটা হাতিব (রাঃ) লিখেছেন এবং এর মাধ্যমে
তিনি রাসূলুল্লাহ সাল্লাল্লাহু 'আলাইহি ওয়া সাল্লামের সংকল্পের খবর মাক্কার
কাফিরদেরকে অবহিত করতে চেয়েছেন। রাসূলুল্লাহ সাল্লাল্লাহু 'আলাইহি ওয়া
সাল্লাম হাতিবকে (রাঃ) জিজ্ঞেস করলেন: 'হাতিব! ব্যাপার কি?' হাতিব (রাঃ)