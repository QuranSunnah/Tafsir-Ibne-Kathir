--- OCR Start ---
সূরা ৫৭: হাদীদ
৩০১
পারা ২৭
এবং তার বংশধরদের জন্য স্থির করলাম নাবুওয়াত ও কিতাব। (সূরা
আনকাবূত, ২৯ : ২৭) বানী ইসরাঈলের শেষ নাবী ঈসা ইবন মারইয়াম (আঃ)
মুহাম্মাদ সাল্লাল্লাহু 'আলাইহি ওয়া সাল্লামের আগমনের সুসংবাদ শুনিয়েছিলেন।
সুতরাং নূহ (আঃ) ও ইবরাহীমের (আঃ) পরে বরাবরই রাসূলদের ক্রমধারা জারী
থেকেছে ঈসা (আঃ) পর্যন্ত, যাঁকে ইঞ্জীল প্রদান করা হয় এবং যাঁর অনুসারী
উম্মাত কোমল হৃদয় ও নরম মেজায রূপে পরিগণিত হয়েছে। তাঁরা আল্লাহ ভীতি
এবং সৃষ্টির প্রতি দয়া, এই পবিত্র গুণে গুণান্বিত ছিলেন।
এরপর খৃষ্টানদের একটি বিদ'আতের বর্ণনা দেয়া হচ্ছে যা তাদের শারীয়াতে
ছিলনা, কিন্তু তারা নিজেরাই নিজেদের পক্ষ থেকে ওটা আবিষ্কার করে নিয়েছিল।
ওটা হল সন্ন্যাসবাদ। এর পরবর্তী বাক্যের (আয়াতের) দু'টি ভাবার্থ বর্ণনা করা
হয়েছে। প্রথম এই যে, তাদের উদ্দেশ্য ভাল ছিল। আল্লাহর সন্তুষ্টির উদ্দেশেই
তারা এটা প্রবর্তন করেছিল। সাঈদ ইব্‌ন যুবাইর (রহঃ), কাতাদাহ (রহঃ) প্রমুখ
গুরুজনের এটাই উক্তি। (তাবারী ২৩/২০৩) দ্বিতীয় ভাবার্থ হল ঃ আমি তাদের
উপর এটা ওয়াজিব করিনি, বরং আমি তাদের উপর শুধু আল্লাহর সন্তুষ্টি লাভ
ওয়াজিব করেছিলাম। অতঃপর আল্লাহ সুবহানাহু ওয়া তা'আলা বলেনঃ
فَمَا رَعَوْهَا حَقَّ رِعَايَتِهَا এটাও তারা যথাযথভাবে পালন করেনি। যেমনভাবে
তাদের এটা পালন করা উচিত ছিল তেমনভাবে তারা পালন করেনি। সুতরাং
তারা দু'টি মন্দ কাজ করল। (এক) তারা নিজেদের পক্ষ হতে আল্লাহর দীনে
নতুন পন্থা আবিষ্কার করল। (দুই) যেটাকে তারা নিজেরাই আল্লাহর নৈকট্য
লাভের মাধ্যম মনে করেছিল, ওর উপরও তারা প্রতিষ্ঠিত থাকলনা ।
ইব্‌ন আব্বাস (রাঃ) বলেন যে, ঈসার (আঃ) পরে বানী ইসরাঈলের
বাদশাহরা তাওরাত ও ইঞ্জীলের মধ্যে পরিবর্তন ঘটিয়েছিল। কিন্তু কতক লোক
ঈমানের উপর প্রতিষ্ঠিত থাকে এবং আসল তাওরাত ও ইঞ্জীল তাদের হাতে
থাকে যা তারা তিলাওয়াত করত। একবার আল্লাহর কিতাবে রদবদলকারী
লোকেরা তাদের বাদশাহর কাছে এই খাঁটি মু'মিনদের বিরুদ্ধে অভিযোগ করে :
'এই লোকগুলো আল্লাহর কিতাব বলে যে কিতাব পাঠ করে তাতেতো
আমাদেরকে গালি দেয়া হয়েছে। তাতে লিখিত আছেঃ
وَ مَنْ لَّمْ يَحْكُمْ بِمَا أَنْزَلَ اللَّهُ فَأُولَبِكَ هُمُ الْكُفِرُونَ
আর যে ব্যক্তি আল্লাহর অবতারিত (বিধান) অনুযায়ী বিচার করেনা, এমন
লোকতো পূর্ণ কাফির। (সূরা মায়িদাহ, ৫ : ৪৪) এ ধরনের আরও বহু আয়াত
--- OCR End ---