সূরা ৭০ : মা'আরিজ
৫৮২
পারা ২৯
তারা তাঁর নিকট হতে পালিয়ে যাচ্ছিল এবং তাঁর ডান ও বাম দিক হতে দলে দলে
তাঁর থেকে ছুটে পালাচ্ছিল। যেমন আল্লাহ তা'আলা বলেনঃ
$$فَمَا لَهُمْ عَنِ التَّذْكِرَةِ مُعْرِضِينَ . كَأَنَّهُمْ حُمُرٌ مُّسْتَنْفِرَةٌ. فَرَّتْ مِنْ قَسْوَرَةٍ$$
তাদের কি হয়েছে যে, তারা মুখ ফিরিয়ে নেয় উপদেশ হতে? তারা যেন
ভীত- সন্ত্রস্ত গর্দভ, যা সিংহের সম্মুখ হতে পলায়নপর। (সূরা মুদ্দাসির, ৭৪ঃ
৪৯-৫১) অনুরূপভাবে এখানেও বলেন : এই কাফিরদের কি হল যে, তারা ঘৃণা
ভরে তোমার নিকট হতে সরে যাচ্ছে? কেন তারা ডানে বামে ছুটে চলছে? তারা
বিচ্ছিন্নভাবে এদিক-ওদিক চলে যাচ্ছে এর কারণ কি? ইব্‌ন আব্বাস (রাঃ) হতে
আল আউফীর (রহঃ) রিওয়ায়াতে বর্ণিত আছে যে, এর ভাবার্থ হল : তারা
বেপরোয়াভাবে ডান-বাম হতে তোমাকে বিদ্রূপ ও উপহাস করে।
যাবির ইব্ন সামুরা (রাঃ) হতে বর্ণিত আছে যে, একদা রাসূলুল্লাহ সাল্লাল্লাহু
'আলাইহি ওয়া সাল্লাম জনগণকে বিচ্ছিন্নভাবে দলে দলে বসতে দেখে বলেনঃ
'তোমাদের কি হল যে, আমি তোমাদেরকে এভাবে দলে দলে বসা দেখছি?'
(তাবারী ২৩/৬২০, আহমাদ ৫/৯৩, মুসলিম ১/৩২২, আবূ দাঊদ ১/৫৬১,
নাসাঈ ৩/৪)
এরপর আল্লাহ তা'আলা বলেন : তাদের প্রত্যেকে কি এই প্রত্যাশা করে যে,
তাকে দাখিল করা হবে প্রাচুর্যময় জান্নাতে? না, তা হবেনা। অর্থাৎ তাদের অবস্থা
যখন এই যে, তারা আল্লাহর কিতাব ও তাঁর রাসূল সাল্লাল্লাহু 'আলাইহি ওয়া
সাল্লাম হতে ডানে-বামে বক্র হয়ে চলছে তখন তাদের এ চাহিদা কখনও পূরণ
হতে পারেনা। বরং তারা জাহান্নামী দল।
এখন তারা যেটাকে অসম্ভব মনে করছে তার সর্বোত্তম প্রমাণ তাদের
নিজেদেরই অবগতি ও স্বীকারোক্তি দ্বারা বর্ণনা করা হচ্ছে। বলা হচ্ছে: আমি
তাদেরকে যা হতে সৃষ্টি করেছি তা তারা জানে। তা এই যে, আমি তাদেরকে সৃষ্টি
করেছি দুর্বল পানি হতে। তিনি কি তাহলে তাদেরকে পুনর্বার সৃষ্টি করতে
পারবেননা? যেমন তিনি বলেন:
$$اَلَمْ نَخْلُقُكُمْ مِّنْ مَّاءٍ مَّهِينٍ$$
আমি কি তোমাদেরকে তুচ্ছ পানি হতে সৃষ্টি করিনি? (সূরা মুরসালাত, ৭৭ ঃ
২০) অন্যত্র বলেনঃ