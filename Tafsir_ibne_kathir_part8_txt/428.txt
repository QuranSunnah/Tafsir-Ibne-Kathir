সূরা ৬২: জুমু'আহ
৪২৮
পারা ২৮
সহীহ বুখারী ও সহীহ মুসলিমে আবদুল্লাহ ইব্‌ন উমার (রাঃ) হতে বর্ণিত
আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: 'তোমাদের কেহ
যখন জুমু'আর জন্য আসবে তখন যেন সে গোসল করে নেয়। (ফাতহুল বারী
২/৪১৫, মুসলিম ২/৫৭৯) এ দু' গ্রন্থেই আবূ সাঈদ (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'জুমু'আর দিন প্রত্যেক
মুসলিমের উপর গোসল ওয়াজিব।' (ফাতহুল বারী ২/৪১৫, মুসলিম ২/৫৮০)
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন: প্রত্যেক মুসলিমের উপর আল্লাহর হক এই যে, সে প্রতি
সাত দিনে এক দিন গোসল করবে, যাতে সে তার মাথা ও শরীর ধৌত করবে।'
মুসলিম ২/৫৮২)
যাবির (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : 'প্রত্যেক মুসলিমের জন্য প্রতি সাত দিনে একদিন গোসল
রয়েছে এবং তা হল জুমু'আর দিন।' (আহমাদ ৩/৩০৪, নাসাঈ ৩/৯৩, ইব্‌ন
হিব্বান ২/২৬২)
জুমু'আর দিনের মর্যাদা
আউস ইব্‌ন আউস সাকাফী (রাঃ) হতে বর্ণিত আছে যে, তিনি রাসূলুল্লাহ
সাল্লাল্লাহু 'আলাইহি ওয়া সাল্লামকে বলতে শুনেছেনঃ 'যে ব্যক্তি জুমু'আর দিন
ভালভাবে গোসল করে এবং সকালেই মাসজিদ পানে রওয়ানা হয়ে যায়, পায়ে
হেঁটে যায়, সওয়ার হয়না, ইমামের নিকটবর্তী হয়ে বসে মনোযোগের সাথে
খুতবাহ শুনে এবং কথা বলেনা, সে প্রতি পদক্ষেপের বিনিময়ে সারা বছরের
সিয়াম ও কিয়ামের (রাতে দাঁড়িয়ে ইবাদাত করার) সাওয়াব লাভ করে।'
(আহমাদ ৪/৯, আবূ দাউদ ১/২৪৬-২৪৭, তিরমিযী ৩/৩, ইব্‌ন মাজাহ ১/২৪৬,
নাসাঈ ৩/৯৫) ইমাম তিরমিযী (রহঃ) এটিকে খুবই উত্তম বলেছেন।
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : 'জুমু'আর দিন যে ব্যক্তি নাপাকীর গোসলের ন্যায় গোসল
করে আউওয়াল ওয়াক্তে মাসজিদে গেল সে যেন একটা উট কুরবানী করল, যে
দ্বিতীয় সময়ে হাযির হল সে যেন একটা গরু কুরবানী করল, যে তৃতীয় সময়ে
পৌঁছলো সে যেন শিংওয়ালা একটা মেষ কুরবানী করল। যে হাযির হল চতুর্থ
ওয়াক্তে সে যেন কুরবানী করল একটা মোরগ এবং যে হাযির হল পঞ্চম ওয়াক্তে,
সে একটা ডিম আল্লাহর পথে সাদাকাহ করার সাওয়াব লাভ করল। অতঃপর
যখন ইমাম (খুতবাহ দেয়ার উদ্দেশে) বের হয় তখন মালাইকা/ফেরেশতামণ্ডলী
হাযির হয়ে খুতবাহ শুনতে থাকেন।' (ফাতহুল বারী ২/৪২৫, মুসলিম ২/৫৮২)