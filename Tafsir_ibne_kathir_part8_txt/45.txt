সূরা ৪৯ : হুজুরাত
৪৫
পারা ২৬
একে অন্যকে হেয় না করা ও ঠাট্টা-বিদ্রুপ না করার নির্দেশ
আল্লাহ তা'আলা মানুষকে লাঞ্ছিত ও অপমানিত করতে এবং তাদেরকে ঠাট্টা-
উপহাস করতে নিষেধ করেছেন। হাদীসে আছে যে, গর্ব-অহংকার হল সত্য হতে
বিমুখ হওয়া এবং মানুষকে ঘৃণ্য ও তুচ্ছ জ্ঞান করার নাম। (মুসলিম ১/৯৩)
আল্লাহ তা'আলা এর কারণ এই বর্ণনা করছেন যে, মানুষ যাকে লাঞ্ছিত-
অপমানিত করছে এবং উপহাসের পাত্র মনে করছে সেই হয়তো আল্লাহ
তা'আলার নিকট বেশি মর্যাদাবান। পুরুষদেরকে এটা হতে নিষেধ করার পর
পৃথকভাবে নারীদেরকেও এটা হতে নিষেধ করছেন।
এরপর আল্লাহ তাবারাকা ওয়া তা'আলা একে অপরের দোষ অন্বেষণ করা
এবং একে অপরকে দোষারোপ করা হারাম বলে ঘোষণা করছেন। যেমন
মহামহিমান্বিত আল্লাহ অন্য জায়গায় বলেনঃ
$$وَيْلٌ لِكُلِّ هُمَزَةٍ تُمَزَةٍ$$
দুর্ভোগ প্রত্যেকের, যে পশ্চাতে ও সম্মুখে লোকের নিন্দা করে। (সূরা
হুমাযাহ্, ১০৪ : ১) $$هُـَز$$ হয় কাজ দ্বারা এবং $$ز্য$$ হয় কথা দ্বারা। অন্য একটি
আয়াতে আছেঃ
$$هَمَّازٍ مَشَاءٍ بِنَمِيمٍ$$
পশ্চাতে নিন্দাকারী, যে একের কথা অপরের নিকট লাগিয়ে বেড়ায়। (সূরা
কলম, ৬৮ : ১১) এখানে আল্লাহ তা'আলা বলেন : 'তোমরা একে অপরের প্রতি
দোষারোপ করনা।' যেমন অন্য জায়গায় বলেন:
$$وَلَا تَقْتُلُوا أَنْفُسَكُمْ$$
এবং তোমরা নিজেদের হত্যা করনা। (সূরা নিসা, ৪ : ২৯)
ইব্‌ন আব্বাস (রাঃ), মুজাহিদ (রহঃ), সাঈদ ইব্‌ন যুবাইর (রহঃ), কাতাদাহ
(রহঃ) এবং মুকাতিল ইব্‌ন হিব্বান (রহঃ) বলেন যে, এর ভাবার্থ হচ্ছে :
'তোমরা একে অপরকে বিদ্রূপ করনা।' এরপর আল্লাহ তা'আলা বলেন :
$$وَلَا تَنَابَزُوا بِالْأَلْقَابِ$$ তোমরা একে অপরকে মন্দ নামে ডেকনা । অর্থাৎ তার
এমন নামকরণ করনা যা শুনতে সে অপছন্দ করে।
মুসনাদ আহমাদে রয়েছে যে, এই হুকুম বানু সালামাহ গোত্রের ব্যাপারে
অবতীর্ণ হয়। রাসূলুল্লাহ সাল্লাল্লাহু 'আলাইহি ওয়া সাল্লাম যখন মাদীনায় আগমন