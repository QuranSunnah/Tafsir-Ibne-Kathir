--- OCR Start ---
সূরা ৫৬ : ওয়াকি'আহ
২৩৮
পারা ২৭
إِنَّا أَنْشَأْنُهُنَّ إِنْشَاء فَجَعَلْتُهُنَّ أَبْكَارًا. عُرُبًا أَتْرَابًا. لِأَصْحُبِ الْيَمِينِ
এখানে ঐ মহিলাদের কথা বলা হয়েছে যারা থাকবেন উঁচু উঁচু সোফা এবং
বিছানায়, কিন্তু এ আয়াতে তাদের কথা সরাসরি উল্লেখ করা হয়নি। যেমন অন্যত্র
আল্লাহ তা'আলা সুলাইমানের (আঃ) জবানে বলেনঃ
إِذْ عُرِضَ عَلَيْهِ بِالْعَشِيِّ الصَّفِنْتُ الْجِيَادُ. فَقَالَ إِنِّي أَحْبَبْتُ حُبَّ
ج
الْخَيْرِ عَنْ ذِكْرِ رَبِّي حَتَّى تَوَارَتْ بِالْحِجَابِ
যখন অপরাহ্নে তার সামনে ধাবমান উৎকৃষ্ট অশ্বরাজিকে উপস্থিত করা হল
তখন সে বলল : আমিতো আমার রবের স্মরণ হতে বিমুখ হয়ে ঐশ্বর্য প্রীতিতে
মগ্ন হয়ে পড়েছি, এদিকে সূর্য অস্তমিত হয়ে গেছে। (সূরা সাদ, ৩৮: ৩১-৩২)
এরপর মহান আল্লাহ বলেন:
إِنَّا أَنْشَأْنُهُنَّ إِنْشَاءُ আমি এই স্ত্রীদেরকে করেছি কুমারী। ইতোপূর্বে তারা
ছিল একেবারে থুড়থুড়ে বুড়ী। আমি এদেরকে করেছি তরুণী ও কুমারী। তারা
তাদের বুদ্ধিমত্তা, কমনীয়তা, সৌন্দর্য, সচ্চরিত্রতা এবং মিষ্টিত্বের কারণে তাদের
স্বামীদের নিকট খুবই প্রিয়পাত্রী হবে।
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'জান্নাতে মু'মিনকে
এত এত স্ত্রীদের কাছে যাওয়ার শক্তি দান করা হবে।' আনাস (রাঃ) তখন
জিজ্ঞেস করেন : 'হে আল্লাহর রাসূল সাল্লাল্লাহু 'আলাইহি ওয়া সাল্লাম! এত
ক্ষমতা সে রাখবে?' জবাবে রাসূলুল্লাহ সাল্লাল্লাহু 'আলাইহি ওয়া সাল্লাম বলেনঃ
'একশ' জন লোকের সমান শক্তি তাকে দান করা হবে।' (মুসনাদ তায়ালেসী
২৬৯, তিরমিযী ৭/২৪১, সহীহ গারীব)
আবূ হুরাইরাহ (রাঃ) হতে বর্ণিত আছে যে, রাসূল সাল্লাল্লাহু 'আলাইহি ওয়া
সাল্লামকে জিজ্ঞেস করা হয় : 'হে আল্লাহর রাসূল সাল্লাল্লাহু 'আলাইহি ওয়া
সাল্লাম! আমরা কি জান্নাতে আমাদের স্ত্রীদের সাথে মিলিত হব?' উত্তরে
রাসূলুল্লাহ সাল্লাল্লাহু 'আলাইহি ওয়া সাল্লাম বলেন : 'প্রতিদিন একজন লোক
একশ' জন কুমারীর সাথে মিলিত হবে।' (তাবারানী সাগীর ২/৬৮) হাফিয আবূ
আবদুল্লাহ মাকদিসী (রহঃ) বলেন: আমার মতে এ হাদীসটি সহীহ হওয়ার শর্ত
পূরণ করে। আল্লাহই এ ব্যাপারে অধিক ভাল জানেন।
--- OCR End ---