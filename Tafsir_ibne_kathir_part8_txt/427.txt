সূরা ৬২: জুমু'আহ
৪২৭
পারা ২৮
রয়েছি। কিন্তু কিয়ামাতের দিন সমস্ত মাখলুকের মধ্যে সর্বপ্রথম আমাদের ব্যাপারে
ফাইসালা করা হবে।' (মুসলিম ২/৫৮৬)
জুমু'আর খুতবাহ শোনা এবং
সালাত আদায় করার মাধ্যমে আল্লাহকে স্মরণ করা
يأَيُّهَا الَّذِينَ آمَنُوا إِذَا نُودِيَ لِلصَّلوةِ مِنْ يَوْمِ الْجُمُعَةِ فَاسْعَوْا إِلَى ذِكْرِ اللَّهِ
এখানে আল্লাহ তা'আলা জুমু'আর দিন স্বীয় মুসলিম বান্দাদেরকে তাঁর
ইবাদাতের জন্য একত্রিত হওয়ার নির্দেশ দিচ্ছেন।  وسَحْ দ্বারা এখানে দৌড়ানো
উদ্দেশ্য নয়, বরং ভাবার্থ হচ্ছেঃ তোমরা 'আল্লাহর যিক্ অর্থাৎ সালাতের উদ্দেশে
বেরিয়ে পড়, কাজ-কর্ম ছেড়ে দিয়ে মাসজিদ পানে অগ্রসর হও।
উমার ইবন খাত্তাব (রাঃ) ও আবদুল্লাহ ইবন মাসউদের (রাঃ) কিরা'আত
فَاسْعَوْا এর স্থলে فَامْضَوْا রয়েছে। এটা স্মরণ রাখার বিষয় যে, সালাতের জন্য
দৌড়িয়ে যাওয়া নিষিদ্ধ।
সহীহ বুখারী ও সহীহ মুসলিমে আবূ হুরাইরাহ (রাঃ) হতে বর্ণিত আছে যে,
নাবী সাল্লাল্লাহু 'আলাইহি ওয়া সাল্লাম বলেছেন : 'তোমরা ইকামাত শুনলে
সালাতের জন্য ধীরে সুস্থে যাবে, দৌড়াবেনা। সালাতের যে অংশ (জামা'আতের
সাথে) পাবে তা আদায় করবে এবং যা ছুটে যাবে তা পূরা করবে।' (ফাতহুল
বারী ২/১৩৮, মুসলিম ১/৪২০) অন্য একটি রিওয়ায়াতে আছে যে, আবূ
কাতাদাহ (রাঃ) বলেন, একবার রাসূলুল্লাহ সাল্লাল্লাহু 'আলাইহি ওয়া সাল্লাম
সালাত আদায় করছিলেন এমতাবস্থায় তিনি শব্দ শুনতে পান। সালাত শেষে
তিনি জিজ্ঞেস করেন: 'ব্যাপার কি?' সাহাবীগণ উত্তরে বলেন : 'হে আল্লাহর
রাসূল সাল্লাল্লাহু 'আলাইহি ওয়া সাল্লাম! আমরা তাড়াহুড়া করে সালাতে শরীক
হয়েছি।' তখন তিনি বললেন : 'না, না, এরূপ করনা। ধীরে সুস্থে সালাতে
আসবে। যা পাবে তা আদায় করবে এবং যা ছুটে যাবে তা পূরা করে নিবে।'
(ফাতহুল বারী ২/১৩৭, মুসলিম ১/৪২২) হাসান বাসরী (রহঃ) বলেন: 'আল্লাহর
শপথ! এখানে এ হুকুম কখনও নয় যে, মানুষ সালাতের জন্য দৌড়ে আসবে।
এটাতো নিষেধ। বরং এখানে উদ্দেশ্য হল অত্যন্ত আগ্রহ, মনোযোগ ও বিনয়ের
সাথে সালাত আদায় করা। কাতাদাহ (রহঃ) বলেন যে, এর ভাবার্থ হচ্ছে: স্বীয়
মন ও আমল দ্বারা চেষ্টা কর। (তাবারী ২৩/৩৮০) জুমু'আর সালাতের জন্য
আগমনকারীর জুমু'আর পূর্বে গোসল করার তাগিদ দেয়া হয়েছে।