সূরা ৭৩ : মুয্যাম্মিল
৬২৩
পারা ২৯
করনা, ওর চমৎকারিত্বের প্রতি খেয়াল রেখ এবং অন্তরে তা ক্রিয়াশীল কর। আর
সূরা তাড়াতাড়ি শেষ করার পিছনে লেগে পড়না।' ইমাম বাগাভী (রহঃ) এটি
বর্ণনা করেছেন। (৮/২১৫)
ইমাম বুখারী (রহঃ) আবী ওয়াইল (রহঃ) থেকে বর্ণনা করেছেন : একটি
লোক এসে ইবন মাসউদকে (রাঃ) বলল: 'আমি মুফাসসালের সমস্ত সূরা (সূরা
কাফ থেকে সূরা নাস পর্যন্ত) গত রাতে একই রাক'আতে পাঠ করেছি।' তার এ
কথা শুনে ইব্‌ন মাসউদ (রাঃ) তাকে বললেন : 'তাহলেতো সম্ভবতঃ তুমি
কবিতার মত তাড়াহুড়া করে পাঠ করেছ। ঐ সূরাগুলি আমার বেশ মুখস্থ আছে
যেগুলি রাসূলুল্লাহ সাল্লাল্লাহু 'আলাইহি ওয়া সাল্লাম মিলিয়ে পড়তেন।' তারপর
তিনি মুফাসসাল সূরাগুলির মধ্যে বিশিষ্ট সূরার নাম উল্লেখ করেন যেগুলির দু'টি
করে সূরা মিলিত করে রাসূলুল্লাহ সাল্লাল্লাহু 'আলাইহি ওয়া সাল্লাম এক এক
রাক'আতে পাঠ করতেন। (ফাতহুল বারী ২/২৯৮)
কুরআনের শ্রেষ্ঠত্ব
এরপর আল্লাহ তাবারাকা ওয়া তা'আলা বলেন :
إِنَّا سَنُلُقِي عَلَيْكَ قَوْلًا
ثَقِيلًا আমি তোমার উপর অবতীর্ণ করছি গুরুভার বাণী । অর্থাৎ তা আমল করতেও
ভারী হবে এবং শ্রেষ্ঠত্ব ও বৃহত্তের কারণে অবতীর্ণ হওয়ার সময়েও খুবই কষ্টদায়ক
হবে। যেমন যায়িদ ইব্‌ন সাবিত (রাঃ) বলেন : 'একদা রাসূলুল্লাহ সাল্লাল্লাহু
'আলাইহি ওয়া সাল্লামের উপর অহী অবতীর্ণ হওয়ার সময় তাঁর উরু আমার উরুর
উপর ছিল। তখন অহীর বোঝা আমার উপর এমন ভারী বোধ হল যে, আমার ভয়
হল না জানি হয়তো আমার উরু ভেঙ্গেই যাবে। (ফাতহুল বারী ৮/১০৮)
মুসনাদ আহমাদে আবদুল্লাহ ইব্‌ন আমর (রাঃ) হতে বর্ণিত আছে যে, তিনি
রাসূলুল্লাহ সাল্লাল্লাহু 'আলাইহি ওয়া সাল্লামকে জিজ্ঞেস করেন : ‘অহী অবতীর্ণ
হওয়ার সময় আপনি কিছু অনুভব করেন কি?' রাসূলুল্লাহ সাল্লাল্লাহু 'আলাইহি ওয়া
সাল্লাম উত্তরে বলেন: 'আমি এমন শব্দ শুনতে পাই যেমন গুনগুন শব্দ হয়। আমি
তখন নিশ্চুপ হয়ে যাই। যখনই অহী অবতীর্ণ হয় তখন তা আমার উপর এমন
বোঝা স্বরূপ হয় যে, আমার মনে হয় যেন আমার প্রাণই বেরিয়ে যাবে।' (আহমাদ
২/২২২) এ হাদীসটি শুধু ইমাম আহমাদ (রহঃ) থেকেই বর্ণিত হয়েছে।
আয়িশা (রাঃ) হতে বর্ণিত আছে যে, হারিস ইন হিশাম (রাঃ) রাসূলুল্লাহ
সাল্লাল্লাহু 'আলাইহি ওয়া সাল্লামকে জিজ্ঞেস করেন : 'হে আল্লাহর রাসূল