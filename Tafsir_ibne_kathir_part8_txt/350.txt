--- OCR Start ---
সূরা ৫৯ : হাশ্র
৩৫০
পারা ২৮
আল্লাহ তা'আলাকে সাক্ষী রেখে আপনারা এ মালের জিম্মাদারী গ্রহণ করুন।
অতঃপর এখন আপনারা আমার কাছে এসেছেন, তাহলে কি আপনারা এছাড়া
অন্য কোন ফাইসালা চান? আল্লাহর শপথ! কিয়ামাত পর্যন্ত আমি এছাড়া অন্য
কোন ফাইসালা করতে পারিনা। হ্যাঁ, এটা হতে পারে যে, যদি আপনারা
আপনাদের অঙ্গীকার অনুযায়ী এই মালের রক্ষণাবেক্ষণ ও খরচ করতে অপারগ
হন তাহলে এর জিম্মাদারী আমাকে ফিরিয়ে দিন যাতে আমি নিজেই এটাকে ঐ
রূপেই খরচ করি যেরূপে রাসূলুল্লাহ সাল্লাল্লাহু 'আলাইহি ওয়া সাল্লাম খরচ
করতেন এবং যেভাবে আবূ বাকর (রাঃ)-এর খিলাফাতের যুগে খরচ করা হত
এবং আজ পর্যন্ত হচ্ছে।' (আবূ দাঊদ ৩৬৫, ফাতহুল বারী ১৩/২৯০, মুসলিম
৩/১৩৭৭, তিরমিযী ৫/২৩৩) এরপর মহান আল্লাহ বলেন :
$$گی لَا يَكُونَ دُولَةً بَيْنَ الْأَغْنِيَاءِ مِنْكُمْ$$
এর মালের খরচের
জায়গাগুলি আমি এজন্যই স্পষ্টভাবে বর্ণনা করলাম যাতে তোমাদের মধ্যে যারা
বিত্তবান শুধু তাদের মধ্যেই ঐশ্বর্য আবর্তন না করে। শুধু মালদারদের হাতে চলে
গেলে তারা তাদের ইচ্ছামত তা খরচ করত এবং দরিদ্রদের হাতে তা আসতনা।
প্রতিটি কাজে এবং আদেশ-নিষেধের ব্যাপারে
রাসূলের (সাঃ) অনুসরণ করতে বলা হয়েছে
$$وَمَا الكُمُ الرَّسُولُ فَخُذُوهُ وَمَا نَهُكُمْ عَنْهُ فَانْتَهُوا : 0 at$$
আমার রাসূল তোমাদেরকে যে কাজ করতে বলে তা তোমরা কর এবং যা হতে
তোমাদেরকে নিষেধ করে তা হতে বিরত থাক। তোমরা এ বিশ্বাস রেখ যে,
রাসূল তোমাদেরকে যে কাজ করার আদেশ করে সেটাই ভাল কাজ এবং যে কাজ
হতে তোমাদেরকে নিষেধ করে তা নিঃসন্দেহে মন্দ কাজ।
আবদুল্লাহ ইব্‌ন মাসউদ (রাঃ) বলেন: 'আল্লাহ তা'আলা অভিসম্পাত বর্ষণ
করেন ঐ নারীদের উপর যারা উল্কি করায় ও যারা উল্কি করে, যারা তাদের ভ্রু ও
মুখের লোম উপড়ে ফেলে (ভ্রু প্লাক করে) এবং সৌন্দর্য বৃদ্ধির জন্য তাদের
সামনের দাঁতগুলির মধ্যে ফাঁকা সৃষ্টি করে এবং আল্লাহর তৈরীকৃত সৃষ্টির
পরিবর্তন ঘটায়।' তাঁর এ কথা শুনে বানী আসাদ গোত্রের উম্মে ইয়াকূব নাম্নী
একটি মহিলা তাঁকে জিজ্ঞেস করে : 'আপনি কি এরূপ কথা বলেছেন?' উত্তরে
তিনি বলেন : 'আল্লাহর রাসূল সাল্লাল্লাহু 'আলাইহি ওয়া সাল্লাম যার উপর লা'নত
করেছেন, আমি কেন তার উপর লা'নত করবনা? আর যা কুরআন কারীমে
--- OCR End ---