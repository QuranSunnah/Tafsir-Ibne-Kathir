--- OCR Start ---
সূরা ৬৮ : কলম
৫৪২
পারা ২৯
আমীরকে (রাঃ) বললেন : 'তুমি উযূ কর। সুতরাং তিনি মুখমণ্ডল, কনুই পর্যন্ত
হাত, হাঁটু এবং লুঙ্গীর মধ্যস্থিত দেহের অংশ ধৌত করলেন। অতঃপর রাসূল
সাল্লাল্লাহু 'আলাইহি ওয়া সাল্লাম তাকে আদেশ করলেন যেন সাহলের (রাঃ)
উপর ঐ পানি ঢেলে দেয়া হয়। সুফিয়ান (রহঃ) বলেছেন যে, মা'মার (রহঃ)
যুহরী (রহঃ) হতে বর্ণনা করেন যে, তিনি বলেন : রাসূল সাল্লাল্লাহু 'আলাইহি
ওয়া সাল্লাম তাকে আদেশ করলেন যে, তিনি যেন সাহলের (রাঃ) পিছন দিক
থেকে তার উপর পানির পাত্রটি উপুড় করে ধরেন। (ইবন মাজাহ ৩৫০৯) ইমাম
নাসাঈ (রহঃ) এ হাদীসটি অন্য রিওয়ায়াতে আবূ উমামাহ (রাঃ) থেকে বর্ণনা
করেছেন। তাতে রয়েছে : তিনি তার পিছন দিক থেকে পাত্রটি উপুড় করে তার
(সাহল) উপর ঢেলে দেন। (নাসাঈ)
আবূ সাঈদ খুদরী (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম জিন ও মানবের বদ নযর হতে আশ্রয় প্রার্থনা করতেন। যখন সূরা
ফালাক ও সূরা নাস অবতীর্ণ হল তখন এ দু'টিকে গ্রহণ করে অন্যান্য সবগুলিকে
ছেড়ে দিলেন। (ইবন মাজাহ ২/১১৬১, তিরমিযী ৬/২১৮ নাসাঈ ৮/২৭১) ইমাম
তিরমিযী (রহঃ) একে হাসান বলেছেন।
মুসনাদ আহমাদে আবূ সাঈদ (রাঃ) হতে বর্ণিত আছে যে, জিবরাঈল (আঃ)
নাবী সাল্লাল্লাহু 'আলাইহি ওয়া সাল্লামের নিকট এসে বলেন : 'হে মুহাম্মাদ
সাল্লাল্লাহু 'আলাইহি ওয়া সাল্লাম! আপনি কি অসুস্থ?' তিনি উত্তরে বলেনঃ 'হ্যাঁ।'
তখন জিবরাঈল (আঃ) বলেনঃ
بِسْمِ اللهِ أَرْقِيْكَ مِنْ كُلِّ شَيْءٍ يُؤْذِيكَ مِنْ شَرِّ كُلِّ نَفْسٍ أَوْ عَيْنِ
حَاسِدٍ . اللَّهُ يَشْفِيْكَ بِسْمِ اللَّهِ أَرْقِيْكَ.
'আল্লাহর নামে আমি আপনাকে ঝাড়ফুঁক করছি এমন প্রত্যেকটি জিনিসের
জন্য যা আপনাকে কষ্ট দেয় এবং প্রত্যেক ব্যক্তির অনিষ্টকারিতা ও হিংসুকের
নম্র থেকে। আল্লাহ আপনাকে রোগমুক্তি দান করুন। আল্লাহর নামে আপনাকে
ঝাড়ফুঁক করছি।' এ হাদীসটি ইমাম মুসলিম (রহঃ) এবং ইমাম আবূ দাউদ
(রহঃ) ছাড়া অন্যান্য আহলুস সুনানও বর্ণনা করেছেন।
ইমাম আহমাদও (রহঃ) আবূ সাঈদ (রাঃ) অথবা যাবির ইব্‌ন আবদুল্লাহ
(রাঃ) হতে বর্ণনা করেন যে, রাসূল সাল্লাল্লাহু 'আলাইহি ওয়া সাল্লাম শারীরিক
অসুস্থতার জন্য কষ্ট পাচ্ছিলেন। তখন জিবরাঈল (আঃ) তাঁর কাছে এসে নিম্নের
দু'আ পাঠ করতে বললেনঃ
--- OCR End ---