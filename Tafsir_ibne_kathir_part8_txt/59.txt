--- OCR Start ---
সূরা ৫০ : কা'ফ
৫৯
পারা ২৬
সূরা ৫০ : কা'ফ, মাক্কী
(আয়াত ৪৫, রুকূ ৩)
٥٠ - سورة ق مَكِّيّةٌ
آياتها : ٤٥ رُكُوْعَاتُهَا : (٣)
মুফাসসাল সূরার শুরু
যেসব সূরাকে মুফাস্সাল সূরা বলা হয় ওগুলির মধ্যে সূরা কা'ফই প্রথম।
তবে একটি উক্তি এও আছে যে, মুফাস্স্সাল সূরাগুলি সূরা হুজুরাত হতে শুরু
হয়েছে। সর্ব-সাধারণের মধ্যে এটা যে প্রসিদ্ধ হয়ে রয়েছে যে, মুফাস্সাল
সূরাগুলি সূরা নাজম (৭৮ নং) হতে শুরু হয় এটা একেবারে ভিত্তিহীন কথা।
গ্রহণযোগ্য আলেমদের কেহই এর উক্তিকারী নন। আউস (ইবন হুযাইফা) (রহঃ)
বলেন : আমি সাহাবীগণকে (রাঃ) জিজ্ঞেস করলাম : আপনারা কুরআন
কারীমকে কিভাবে ভাগ করতেন? তাঁরা উত্তরে বললেন: 'আমাদের ভাগ করার
পদ্ধতি নিম্নরূপঃ
প্রথম ৩টি সূরার একটি মনযিল, তারপর ৫টি সূরার এক মনযিল, এরপর ৭টি
সূরার এক মনযিল, তারপর ৯টি সূরার এক মনযিল, অতঃপর ১১টি সূরার এক
মনযিল এবং এরপর ১৩টি সূরার এক মনযিল আর শেষে মুফাসসাল সূরাগুলির
এক মনযিল।' (আবূ দাঊদ ২/১১৪, ইব্‌ন মাজাহ ১/৪২৭, আহমাদ ৪/৯)
সুতরাং প্রথম ছয় মনযিলে মোট সূরা হচ্ছে আটচল্লিশটি। তারপর মুফাসসালের
সমস্ত সূরার একটি মনযিল হল। আর এই মনযিলের প্রথমেই সূরা কা'ফ রয়েছে।
নিয়মিতভাবে গণনা নিম্নরূপঃ
প্রথম মনযিলের তিনটি সূরা হল : সূরা বাকারাহ, সূরা আলে ইমরান এবং সূরা
নিসা। দ্বিতীয় মনযিলের পাঁচটি সূরা হল : সূরা মায়িদাহ, সূরা আনআ'ম, সূরা
আ'রাফ, সূরা আনফাল এবং সূরা বারাআত (তাওবাহ)। তৃতীয় মনযিলের সাতটি
সূরা হচ্ছে: সূরা ইউনুস, সূরা হুদ, সূরা ইউসুফ, সূরা রা'দ, সূরা ইবরাহীম, সূরা
হিজর এবং সূরা নাহল। চতুর্থ মনযিলের নয়টি সূরা হল : সূরা সুবহান (ইসরা),
সূরা কাহফ, সূরা মারইয়াম, সূরা তা-হা, সূরা আম্বিয়া, সূরা হাজ্ব, সূরা মু'মিনূন,
সূরা নূর এবং সূরা ফুরকান। পঞ্চম মনযিলের এগারটি সূরা হচ্ছে: সূরা শুআ'রা,
সূরা নামল, সূরা কাসাস, সূরা আনকাবূত, সূরা রূম, সূরা লোকমান, সূরা আলিফ-
লাম-মীম-আস্সাজদাহ, সূরা আহযাব, সূরা সাবা, সূরা ফাতির এবং সূরা ইয়াসীন।
ষষ্ঠ মনযিলের তেরোটি সূরা হল : সূরা আস-সাফফাত, সূরা সা'দ, সূরা যুমার,
সূরা গাফির, সূরা হা-মীম আস সাজদাহ (ফুসসিলাত), সূরা শুরা, সূরা যুখরুফ,
--- OCR End ---