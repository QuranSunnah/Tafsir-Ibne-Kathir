--- OCR Start ---
সূরা ৫৯ : হাশ্র
৩৪৯
পারা ২৮
সাল্লাল্লাহু 'আলাইহি ওয়া সাল্লামের জন্য কিছু সম্পদ খাস করেছিলেন যা
জনগণের মধ্যে কারও জন্য খাস করেননি।'
অতঃপর তিনি
...
$$وَمَا أَفَاءَ اللَّهُ عَلَى رَسُولِهِ$$ ও আযারাতি পাঠ করে বলেনঃ
'আল্লাহ তা'আলা বানী নাযীরের মাল স্বীয় রাসূল সাল্লাল্লাহু 'আলাইহি ওয়া
সাল্লামকে ফাই স্বরূপ দিয়েছিলেন। আল্লাহর শপথ! না তিনি এতে আপনাদের
উপর অন্য কেহকেও প্রাধান্য দিয়েছেন, না তিনি নিজে সবই নিয়ে নিয়েছেন।
রাসূলুল্লাহ সাল্লাল্লাহু 'আলাইহি ওয়া সাল্লাম এটা হতে তাঁর নিজের ও
পরিবারবর্গের এক বছরের খরচ গ্রহণ করতেন এবং বাকীটা বাইতুল মালে জমা
দিতেন।' তারপর তিনি ঐ চারজন মহান ব্যক্তিকে অনুরূপভাবে আল্লাহর শপথ
দিয়ে জিজ্ঞেস করেন : 'এটা কি আপনাদের জানা আছে?' তাঁরা 'হ্যাঁ' বলে উত্তর
দেন। তারপর তিনি ঐ দুই সম্মানিত ব্যক্তিকে ঐ রূপ শপথ দিয়ে জিজ্ঞেস করেন
এবং তাঁরাও উত্তরে 'হ্যাঁ' বলেন। অতঃপর উমার (রাঃ) বলেন: 'রাসূলুল্লাহ
সাল্লাল্লাহু 'আলাইহি ওয়া সাল্লামের ইন্তিকালের পর আবূ বাকর (রাঃ) খালীফা
নির্বাচিত হন। তারপর আপনারা দু'জন (আলী রাঃ ও আব্বাস রাঃ) তাঁর কাছে
আসেন। হে আব্বাস (রাঃ)! আপনি আত্মীয়তার দাবী জানিয়ে আপনার ভ্রাতুস্পুত্র
সাল্লাল্লাহু 'আলাইহি ওয়া সাল্লামের মাল হতে আপনার মীরাস যাঞ্চা করেন। আর
ইনি অর্থাৎ আলী (রাঃ) নিজের প্রাপ্যের দাবী জানিয়ে স্বীয় স্ত্রী অর্থাৎ ফাতিমার
(রাঃ) পক্ষ হতে তাঁর পিতা সাল্লাল্লাহু 'আলাইহি ওয়া সাল্লামের মালের মীরাস
চেয়ে বসেন। জবাবে আবূ বাকর (রাঃ) আপনাদের দু'জনকে বলেন : 'রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন : 'আমরা কোন ওয়ারিশ রেখে যাইনা।
আমরা যা কিছু ছেড়ে যাই তা সাদাকারূপে গণ্য হয়'।' আল্লাহ তা'আলা খুব ভাল
জানেন যে, আবূ বাকর (রাঃ) নিশ্চিতরূপে একজন সত্যবাদী, সৎ আমলকারী,
হিদায়াতপ্রাপ্ত ও সত্যের অনুসারী ছিলেন। তিনি যতদিন খালীফা ছিলেন ততদিন
তিনি এ মালের জিম্মাদার ছিলেন। তাঁর ইন্তিকালের পর আমি রাসূলুল্লাহ
সাল্লাল্লাহু 'আলাইহি ওয়া সাল্লামের খালীফা নির্বাচিত হয়েছি। তারপর ঐ মাল
আমার জিম্মাদারীতে চলে আসে। এরপর এক পর্যায়ে আপনারা দু'জন আমার
নিকট আগমন করেন এবং নিজেরা এই মালের জিম্মাদার হওয়ার প্রস্তাব ও দাবী
জানান। জবাবে আমি আপনাদেরকে বলি যে, রাসূলুল্লাহ সাল্লাল্লাহু 'আলাইহি
ওয়া সাল্লাম যেভাবে এ মাল খরচ করতেন আপনারাও ঐভাবে খরচ করবেন এই
শর্তে যদি আপনারা এই মালের জিম্মাদার হতে চান তাহলে আমি এটা
আপনাদের হাতে সমর্পণ করতে পারি। আপনারা এটা স্বীকার করে নিন এবং
--- OCR End ---