সূরা ৪৯ : হুজুরাত
৪৮
পারা ২৬
তোমরা একে অপরের গোপন বিষয় অনুসন্ধান করনা, একে অপরের প্রতি
হিংসা-বিদ্বেষ পোষণ করনা, একে অপরকে দেখে মুখ ঘুরিয়ে চলনা এবং তোমরা
আল্লাহর বান্দারা সব ভাই ভাই হয়ে যাও। (ফাতহুল বারী ১০/৪৯৬)
ইমাম আওযায়ী (রহঃ) বলেন যে, تَجَمُّس বলা হয় কোন বিষয়ে খোঁজ
নেয়াকে। আর تَحَسُّس বলা হয় ঐ লোকদের কানা-ঘুষার উপর কান লাগিয়ে
দেয়াকে যারা কেহকেও নিজেদের কথা গোপনে শোনাতে চায় এবং تَدَابُر বলা
হয় একে অপরের উপর বিরক্ত হয়ে সম্পর্ক ছিন্ন করাকে। অতঃপর আল্লাহ
তা'আলা গীবত করতে নিষেধ করছেন।
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লামকে জিজ্ঞেস করা হয়ঃ 'হে আল্লাহর রাসূল সাল্লাল্লাহু 'আলাইহি ওয়া
সাল্লাম! গীবত কি?' উত্তরে তিনি বলেন: 'গীবত হল এই যে, তুমি তোমার
(মুসলিম) ভাইয়ের অনুপস্থিতিতে তার সম্বন্ধে এমন কিছু আলোচনা করবে যা সে
অপছন্দ করে।' আবার প্রশ্ন করা হয় : 'তার সম্বন্ধে যা আলোচনা করা হয় তা
যদি তার মধ্যে বাস্তবে থাকে?' জবাবে তিনি বলেন: 'হ্যাঁ, গীবততো এটাই।
আর যদি বাস্তবে ঐ দোষ তার মধ্যে না থাকে তাহলে ওটাতো অপবাদ।' (আবূ
দাউদ ৫/১৯১, মুসলিম ২৫৮৯, তিরমিযী ৬/৬৩) ইমাম তিরমিযী হাদীসটিকে
হাসান সহীহ বলেছেন।
মোট কথা, গীবত হারাম বা অবৈধ এবং এর অবৈধতার উপর মুসলিমদের
ইজমা রয়েছে। তবে হ্যাঁ, শারীয়াতের যৌক্তিকতায় কারও এ ধরনের কথা
আলোচনা করা গীবতের অন্তর্ভুক্ত নয়। যেমন সতর্ককরণ, উপদেশ দান এবং
মঙ্গল কামনা করা। মহামহিমান্বিত আল্লাহ বলেন : 'তোমাদের মধ্যে কি কেহ
তার মৃত ভাইয়ের গোশত খেতে চাবে?' অর্থাৎ তোমরা তোমাদের মৃত ভাইয়ের
গোশত খেতে যেমন ঘৃণা বোধ কর, গীবতকে এর চেয়েও বেশি ঘৃণা করা
উচিত। যেমন রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'যে কোন
কিছু দান করার পর তা ফিরিয়ে নেয় সে ঐ কুকুরের মত যে বমি করার পর
পুনরায় তা ভক্ষণ করে।' আরও বলেন : 'খারাপ দৃষ্টান্ত আমাদের জন্য সমীচীন
নয়।' (ফাতহুল বারী ৫/২৭৮) বিদায় হাজ্জের ভাষণে রাসূলুল্লাহ সাল্লাল্লাহু
'আলাইহি ওয়া সাল্লাম বলেছিলেন : 'তোমাদের রক্ত, তোমাদের সম্পদ এবং
তোমাদের মান-মর্যাদা তোমাদের উপর এমনই পবিত্র যেমন পবিত্র তোমাদের