--- OCR Start ---
সূরা ৭২ : জিন
৬১৫
পারা ২৯
(রহঃ) এটিকে পছন্দ করেছেন, আর পরবর্তী আয়াতের সাথে এর ভাবার্থ যুক্ত
করলে এই মতামতই অধিক যুক্তি সংগত বলে মনে হচ্ছে। এই তৃতীয় উক্তিটিই
বেশি প্রকাশমান। কেননা এর পরেই রয়েছে: তুমি বল, আমি আমার রাব্বকেই
ডাকি এবং তাঁর সঙ্গে কেহকেও শরীক করিনা।
অর্থাৎ সত্যের আহ্বান ও একাত্মবাদের শব্দ যখন কাফিরদের কানে পৌঁছে
যার প্রতি তারা বহুদিন হতেই মনঃক্ষুণ্ণ ছিল তখন তারা কষ্ট প্রদানে, বিরুদ্ধাচরণে
এবং অবিশ্বাসকরণে উঠে পড়ে লাগে। আর সত্যকে মিটিয়ে দিতে চায় এবং
রাসূলুল্লাহ সাল্লাল্লাহু 'আলাইহি ওয়া সাল্লামের শত্রুতার উপর একতাবদ্ধ হয়। ঐ
সময় রাসূলুল্লাহ সাল্লাল্লাহু 'আলাইহি ওয়া সাল্লাম ঐ কাফিরদেরকে সম্বোধন করে
বলেন: আমি আমার রবের ইবাদাত করি যাঁর কোন শরীক নেই।
রাসূল (সাঃ) হিদায়াত দেয়া কিংবা
লাভ-ক্ষতি করার মালিক নন
এর পর বর্ণিত হয়েছে :قُلْ إِنِّي لَا أَمْلِكُ لَكُمْ ضَرًّا وَلَا رَشَدًا এর অর্থ হচ্ছে,
বল : আমি তোমাদের সকলের মতই একজন মানুষ, তবে আমার নিকট অহী
প্রেরণ করা হয়। আল্লাহর অন্যান্য বান্দা বা দাসের মত আমিও তাঁর একজন
বান্দা বা দাস। তোমাদের ভাল-মন্দের ব্যাপারে আমার কোনই ক্ষমতা নেই, বরং
সমস্ত কিছুর মীমাংসা বা ফাইসালা আল্লাহর কাছ থেকেই হয়ে থাকে। অতঃপর
তিনি নিজের ব্যাপারে বলেন যে, আল্লাহর কাছ থেকে তাঁকে রক্ষা করার অন্য
আর কেহ নেই। অর্থাৎ তিনি (রাসূল) যদি আল্লাহর অবাধ্য হন তাহলে তাঁর
(আল্লাহর) শাস্তি হতে তাঁকে কেহই রক্ষা করতে পারবেনা।
দীনের প্রচার করাই ছিল রাসূলের (সাঃ) মূল কর্তব্য
বলা হয়েছে : إِلَّا بَلْفًا مِنَ اللَّهِ وَرِسْلَتِهِ আমার পদমর্যাদা শুধু প্রচারক ও
রাসূল হিসাবেই রয়েছে। কারও কারও মতে শব্দের ইসতিসনা বা স্বাত্যন্ত্র Ý
اَمْلِكُ এর সাথে রয়েছে। অর্থাৎ আমি লাভ-ক্ষতি এবং হিদায়াত ও যালালাতের
মালিক নই। আমিতো শুধু প্রচার করি ও আল্লাহর বাণী মানুষের নিকট পৌঁছিয়ে
থাকি। আবার এও অর্থ করা যেতে পারে, আমাকে শুধু আমার রিসালাতের পালনই
আল্লাহর আযাব হতে বাঁচাতে পারে। যেমন আল্লাহ তা'আলা বলেনঃ
--- OCR End ---