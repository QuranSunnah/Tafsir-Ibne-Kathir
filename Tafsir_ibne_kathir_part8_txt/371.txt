সূরা ৫৯ : হাশ্র
৩৭১
পারা ২৮
দেখে ‘কেহই তাঁর মুকাবিলা করতে পারেনা। তিনিই প্রবল এবং তিনিই
মহিমান্বিত। শ্রেষ্ঠত্ব ও গৌরব প্রকাশ করা শুধু তাঁরই জন্য শোভনীয়। অহংকার
করা শুধু তাঁরই সাজে। যেমন সহীহ হাদীসে এসেছে যে, আল্লাহ তা'আলা বলেন
: 'বড়াই করা আমার পোশাক এবং অহংকার করা আমার চাদর। সুতরাং যে
ব্যক্তি এ দু'টির যে কোন একটি নিয়ে আমার সাথে বিবাদ করবে, আমি তাকে
শাস্তি প্রদান করব।' (মুসলিম ৪/২০২৩) সমস্ত কাজের সংস্কার ও সংশোধন
তাঁরই হাতে। যারা নির্বুদ্ধিতার কারণে অন্যদেরকে আল্লাহর শরীক স্থাপন করে,
আল্লাহ তা হতে পবিত্র ও মহান। তিনিই আল্লাহ সৃজনকর্তা, তিনিই উদ্ভাবনকর্তা ।
অর্থাৎ তিনিই ভাগ্য নির্ধারণকারী এবং তিনিই ওটাকে জারী ও প্রকাশকারী। তিনি
যা চান তাই নির্ধারণ করেন। তিনি নিজের ইচ্ছামত ভাগ্য নির্ধারণ করেন,
অতঃপর ওটা অনুযায়ী ওকে চালিয়েও থাকেন। কখনও তিনি এতে পার্থক্য সৃষ্টি
হতে দেননা।
আল্লাহ তা'আলার শান বা মাহাত্ম্য এই যে, যে জিনিসকে তিনি যখন যেভাবে
করার ইচ্ছা করেন তখন শুধু বলেন 'হও', আর তখনই তা ঐভাবেই এবং ঐ
আকারেই হয়ে যায়। যেমন তিনি বলেনঃ
فِي أَيِّ صُورَةٍ مَّا شَاءَ رَكَّبَكَ
যে আকৃতিতে চেয়েছেন, তিনি তোমাকে সংযোজিত করেছেন। (সূরা
ইম্ফিতার, ৮২ ঃ ৮) এ জন্যই এখানে বলেন : তিনি রূপদাতা। অর্থাৎ যাকে
তিনি যেভাবে গঠন করার ইচ্ছা করেন সেইভাবেই করে থাকেন।
আল্লাহর উত্তম নাম
আল্লাহ তা'আলা বলেন : لَهُ الْأَسْمَاءُ الْحُسْنَى সকল উত্তম নাম তাঁরই। সূরা
আ'রাফে এই বাক্যটির তাফসীর গত হয়েছে। তাছাড়া ঐ হাদীসটিও বর্ণিত
হয়েছে যেটি সহীহ বুখারী ও সহীহ মুসলিমে আবূ হুরাইরাহ (রাঃ) হতে বর্ণনা
করা হয়েছে। তা এই যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন :
'আল্লাহ তা'আলার নিরানব্বইটি অর্থাৎ এক কম একশ'টি নাম রয়েছে। যে ব্যক্তি
ওগুলি সংরক্ষণ করবে সে জান্নাতে প্রবেশ করবে। তিনি (আল্লাহ) বেজোড় অর্থাৎ
তিনি একক এবং তিনি বেজোড়কে ভালবাসেন।' (ফাতহুল বারী ১১/২১৮,
মুসলিম ৪/২০৬৩)