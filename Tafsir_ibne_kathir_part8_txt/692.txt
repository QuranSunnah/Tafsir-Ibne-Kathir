সূরা ৭৬: দাহ্/ইনসান
৬৯২
পারা ২৯
হে বস্ত্রাবৃত! রাত্রি জাগরণ কর কিছু অংশ ব্যতীত । অর্ধ রাত কিংবা তদপেক্ষা
কিছু কম। অথবা তদপেক্ষা বেশী। আর কুরআন আবৃত্তি কর ধীরে ধীরে স্পষ্ট ও
সুন্দরভাবে।' (সূরা মুয্যাম্মিল, ৭৩ : ১-৪)
দুনিয়ার প্রতি মোহ ত্যাগ এবং
আখিরাতের প্রতি মনোযোগের আহ্বান
এরপর কাফিরদেরকে ধমকের সুরে বলা হচ্ছে : إِنَّ هَؤُلَاءِ يُحِبُّونَ الْعَاجِلَةَ
وَيَذَرُوْنَ وَرَاءَهُمْ يَوْمًا ثَقِيلًا তোমরা দুনিয়ার প্রেমে পড়ে আখিরাতকে
পরিত্যাগ করনা। ওটা বড়ই কঠিন দিন। এই নশ্বর জগতের পিছনে পড়ে ঐ
ভয়াবহ দিন হতে উদাসীন থাকা বুদ্ধিমানের কাজ নয়। অতঃপর মহামহিমান্বিত
আল্লাহ বলেনঃ
نَحْنُ خَلَقْتُهُمْ وَشَدَدْنَا أَسْرَهُمْ সবারই সৃষ্টিকর্তা আমিই । সবারই গঠন সুদৃঢ়
আমিই করেছি। কিয়ামাতের দিন তাদেরকে নতুনভাবে সৃষ্টি করার পূর্ণ ক্ষমতাও
আমার রয়েছে। এটাকে অর্থাৎ প্রথম সৃষ্টিকে পুনর্বার সৃষ্টিকরণের দলীল বানানো
হয়েছে। আবার এর ভাবার্থ এও হবে : আমি যখন ইচ্ছা করব তখন তাদের
পরিবর্তে তাদের অনুরূপ এক জাতিকে প্রতিষ্ঠিত করব। (তাবারী ২৪/১১৮,
১১৯) যেমন আল্লাহ সুবহানাহু ওয়া তা'আলা বলেন :
إِنْ يَّشَأْ يُذْهِبْكُمْ أَيُّهَا النَّاسُ وَيَأْتِ بِاخَرِيْنَ وَكَانَ اللهُ عَلَى ذَلِكَ قَدِيرًا
হে লোক সকল! যদি তিনি ইচ্ছা করেন তাহলে তোমাদেরকে বিলুপ্ত করে
অন্যদেরকে আনয়ন করতে পারেন এবং আল্লাহ এ ব্যাপারে শক্তিমান। (সূরা
নিসা, ৪: ১৩৩) অন্যত্র বলেনঃ
إِنْ يَشَأْ يُذْهِبْكُمْ وَيَأْتِ بِخَلْقٍ جَدِيدٍ. وَ مَا ذُلِكَ عَلَى اللَّهِ بِعَزِيزِ
তিনি ইচ্ছা করলে তোমাদের অস্তিত্ব বিলোপ করতে পারেন এবং এক নতুন
সৃষ্টি অস্তিত্বে আনতে পারেন। আর এটা আল্লাহর জন্য আদৌ কঠিন নয়। (সূরা
ইবরাহীম, ১৪: ১৯-২০)