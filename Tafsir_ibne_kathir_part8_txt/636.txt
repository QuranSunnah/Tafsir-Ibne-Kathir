--- OCR Start ---
সূরা ৭৩ : মুয্যাম্মিল
৬৩৬
পারা ২৯
عَلِمَ أَنْ سَيَكُونُ مِنْكُمْ مَّرْضَى وَأَخَرُوْنَ يَضْرِبُونَ فِي الْأَرْضِ يَبْتَغُونَ مِنْ
فَضْلِ اللَّهِ وَاخَرُوْنَ يُقَاتِلُوْنَ فِي سَبِيلِ اللَّهِ আল্লাহ জানেন যে, তোমাদের
মধ্যে কেহ কেহ অসুস্থ হয়ে পড়বে, কেহ কেহ আল্লাহর অনুগ্রহ সন্ধানে দেশ
ভ্রমণ করবে এবং কেহ কেহ আল্লাহর পথে সংগ্রামে লিপ্ত হবে। এ আয়াতটি, বরং
পূরা সূরাটি মাক্কী। এটি মাক্কায় অবতীর্ণ হয়েছে। ঐ সময় জিহাদ ছিলনা, বরং
মুসলিমরা অত্যন্ত শোচনীয় অবস্থায় ছিলেন। এরপরও গায়েবের এ খবর দেয়া
এবং কার্যতঃ ওটা প্রকাশ পাওয়া যে, মুসলিমরা পরবর্তীকালে পুরাপুরিভাবে
জিহাদে লিপ্ত হয়েছেন, সুতরাং এটা মুহাম্মাদ সাল্লাল্লাহু 'আলাইহি ওয়া সাল্লামের
নাবুওয়াতের একটা বড় ও স্পষ্ট নিদর্শন। উপরোক্ত ওযরগুলির কারণে মুসলিমরা
রাতের কিয়ামের দায়িত্ব হতে মুক্ত হয়ে যায়। অতঃপর আল্লাহ তা'আলা বলেন :
فَاقْرَءُوا مَا تَيَسَّرَ مِنْهُ তোমরা কুরআন থেকে আবৃত্তি করতে যাক ব্যক্ত
তা তোমাদের সালাতের জন্য আবৃত্তি করা সহজতর হয়। আল্লাহ তা'আলার উক্তিঃ
وَأَقِيمُوا الصَّلوةَ وَآتُوا الزَّكُوةَ তোমরা সালাত কায়েম কর এবং যাকাত আদায়
কর। অর্থাৎ তোমরা ফার্য সালাতের হিফাযাত কর এবং ফার্য যাকাত আদায়
কর। এ আয়াতটি ঐ বিজ্ঞজনদের দলীল যাঁরা বলেন যে, মাক্কায়ই যাকাত ফার্য
হওয়ার হুকুম নাযিল হয়েছে। তবে কি পরিমাণ বের করা হবে, নেসাব কি
ইত্যাদির বর্ণনা মাদীনায় দেয়া হয়েছে। আল্লাহ তা'আলাই এসব ব্যাপারে
সবচেয়ে ভাল জানেন। ইব্‌ন আব্বাস (রাঃ), ইকরিমাহ (রহঃ), মুজাহিদ (রহঃ),
হাসান (রহঃ), কাতাদাহ (রহঃ) প্রমুখ পূর্বযুগীয় মনীষীদের উক্তি এই যে, এই
আয়াত পূর্ববর্তী আয়াতে সকল মু'মিনদের রাতের কিয়ামের হুকুম সম্বলিত
আয়াতকে মানসূখ বা রহিত করে দিয়েছে। (তাবারী ২৩/৬৭৯, ৬৮০; দুররুল
মানসুর ৮/৩২২) ইহা সহীহায়িনের হাদীস হতে প্রমাণিত।
সহীহ বুখারী ও সহীহ মুসলিমে বর্ণিত হয়েছে যে, রাসূলুল্লাহ সাল্লাল্লাহু
'আলাইহি ওয়া সাল্লাম একটি লোককে বলেন: 'দিন-রাতে পাঁচ ওয়াক্ত সালাত
ফার্য।' লোকটি প্রশ্ন করে: 'এ ছাড়া কি অন্য কোন সালাত আমার উপর ফার্য
আছে?' উত্তরে রাসূলুল্লাহ সাল্লাল্লাহু 'আলাইহি ওয়া সাল্লাম বলেন : 'না, তবে তুমি
নাফল হিসাবে আদায় করতে পার।' (ফাতহুল বারী ১/১৩০, মুসলিম ১/৪১)
--- OCR End ---