সূরা ৫৬ : ওয়াকি'আহ
২৩৭
পারা ২৭
লোকটি জিজ্ঞেস করে: 'ঐ গাছটি কি আমাদের ভূ-খণ্ডের কোন গাছের সাথে
সাদৃশ্যযুক্ত?' রাসূলুল্লাহ সাল্লাল্লাহু 'আলাইহি ওয়া সাল্লাম জবাবে বললেন :
'তোমাদের অঞ্চলে ওর সাথে সাদৃশ্যযুক্ত কোন গাছ নেই। তুমি কোন দিন
সিরিয়ায় গেছ কি?' উত্তরে সে বলল: 'না।' তখন নাবী সাল্লাল্লাহু 'আলাইহি ওয়া
সাল্লাম বললেন : 'সিরিয়ায় এক প্রকার গাছ জন্মে যাকে জাওযাহ বলা হয়। ও
একটি মাত্র কান্ডের উপর দাঁড়িয়ে থাকে এবং ওর শাখা প্রশাখা থাকে চারিদিকে
বিস্তৃত।' লোকটি প্রশ্ন করল : ‘ওর গুচ্ছ কত বড় হয়?' তিনি উত্তর দিলেন :
'একটি কাক এক মাস যত দূর পর্যন্ত উড়ে যাবে ততো বড়।' লোকটি জিজ্ঞেস
করল : 'ঐ গাছের গুঁড়ি কত মোটা?' তিনি উত্তরে বললেন: 'তুমি যদি তোমার
চার বছরের উষ্ট্রীকে ছেড়ে দাও এবং সে চলতে চলতে বৃদ্ধ হয়ে যাওয়ায় তার
কাঁধ বেঁকে যায় তবুও সে ঐ গাছের গুঁড়ি ঘুরে শেষ করতে পারবেনা।' লোকটি
প্রশ্ন করল : 'সেখানে কি আঙ্গুর ধরবে?' তিনি জবাব দেনঃ 'হ্যাঁ।' সে জিজ্ঞেস
করল : 'কত বড়?' উত্তরে তিনি বললেন: 'তুমি কি তোমার পিতাকে তার যুথ
হতে কোন মোটা-তাজা ভেড়া নিয়ে যবাহ করে ওর চামড়া ছাড়িয়ে নিয়ে তোমার
মাকে দিয়ে 'এর দ্বারা বালতি বানিয়ে নাও' এ কথা বলতে শুনেছ?' সে জবাবে
বলে: 'হ্যাঁ।' তখন তিনি বললেন : 'বেশ, এরূপই বড় বড় আঙ্গুরের দানা হবে।'
সে বলল : 'তাহলেতো একটি আঙ্গুর দানাই আমার এবং আমার পরিবারের
লোকদের জন্য যথেষ্ট হবে?' তিনি উত্তর দিলেন : 'শুধু তোমার ও তোমার
পরিবারের জন্যই নয়, বরং তোমাদের সমস্ত আত্মীয়-স্বজনের জন্যও যথেষ্ট
হবে।' (আহমাদ ৪/১৮৩) এরপর মহান আল্লাহ বলেনঃ
لَا مَقْطُوعَةٍ وَلَا مَسْنُوعَةٍ যা শেষ হবেনা ও যা নিষিদ্ধও হবেনা। এ নয় যে,
শীতকালে থাকবে এবং গ্রীষ্মকালে থাকবেনা অথবা গ্রীষ্মকালে থাকবে এবং
শীতকালে থাকবেনা। বরং এটা হবে চিরস্থায়ী ফল। চাইলেই পাওয়া যাবে।
আল্লাহর ক্ষমতা বলে সদা-সর্বদা ওটা মওজুদ থাকবে। কাতাদাহ (রহঃ) বলেনঃ
এমন কি কোন কাঁটাযুক্ত শাখারও কোন প্রতিবন্ধকতা থাকবেনা এবং দূরেরও
হবেনা। (তাবারী ২৩/১১৮) গাছের ফল তুলে নিতে কোন কষ্টই হবেনা। এদিকে
একটি ফল তুলবে, আর ওদিকে আর একটি ফল এসে ঐ স্থান পূরণ করে দিবে।
যেমন এ ধরনের হাদীস ইতোপূর্বে গত হয়েছে। মহামহিমান্বিত আল্লাহ বলেন :
فُرُشٍ مَّرْفُوعَةٍ
و
'আর তাদের জন্য রয়েছে সমুচ্চ শয্যাসমূহ।' এই বিছানা
হবে খুবই নরম ও আরামদায়ক। আল্লাহ তা'আলা বলেন :