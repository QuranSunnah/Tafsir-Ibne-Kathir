--- OCR Start ---
সূরা ৫৭: হাদীদ
২৭৫
পারা ২৭
আর তোমরা তোমাদের প্রতি বর্ষিত আল্লাহর অনুগ্রহকে স্মরণ কর এবং
তাঁর ঐ অঙ্গীকারকেও স্মরণ কর, যে অঙ্গীকার তিনি তোমাদের নিকট থেকে
গ্রহণ করেছিলেন। তোমরা বলেছিলে, আমরা শুনলাম ও মেনে নিলাম। (সূরা
মায়িদাহ, ৫ঃ ৭)
এর দ্বারা আল্লাহর রাসূল সাল্লাল্লাহু 'আলাইহি ওয়া সাল্লামের হাতে বাইআত
গ্রহণ করা বুঝানো হয়েছে। ইমাম ইব্‌ন জারীর (রহঃ) বলেন যে, এই মীসাক বা
'অঙ্গীকার' দ্বারা উদ্দেশ্য হল ঐ অঙ্গীকার যা আদমের (আঃ) পৃষ্ঠে তাদের নিকট
হতে গ্রহণ করা হয়েছিল। মুজাহিদেরও (রহঃ) এটাই মতামত। এসব ব্যাপারে
আল্লাহ তা'আলাই সবচেয়ে ভাল জানেন। মহান আল্লাহ বলেন:
هُوَالَّذِي يُنَزِّلُ عَلَى عَبْدِةٍ آيَتٍ بَيِّنْتِ আল্লাহই তাঁর বান্দার প্রতি (মুহাম্মাদ
সঃ) সুস্পষ্ট ও উজ্জ্বল আয়াতসমূহ অবতীর্ণ করেছেন, যাতে তিনি তোমাদেরকে
যুগ্ম, অবিচার ও অন্যায়ের অন্ধকার হতে বের করে সুস্পষ্ট ও উজ্জ্বল হিদায়াত
ও সত্যের পথে আনয়ন করতে পারেন। নিশ্চয়ই আল্লাহ তোমাদের প্রতি
করুণাময়, পরম দয়ালু।
এটা আল্লাহ তা'আলার বড় মেহেরবানী যে, তিনি স্বীয় বান্দাদেরকে সুপথ
প্রদর্শনের জন্য কিতাব ও রাসূল পাঠিয়েছেন, সংশয়-সন্দেহ দূর করেছেন এবং
হিদায়াত সুস্পষ্ট করেছেন।
আল্লাহ সুবহানাহু ওয়া তা'আলা ঈমান আনা ও দান-খাইরাতের হুকুম করেন,
তারপর ঈমানের প্রতি উৎসাহিত করেন এটা বর্ণনা দিয়ে যে, ঈমান না আনার
এখন আর কোন ওযর বা সুযোগ নেই। দান-খাইরাতের প্রতি উৎসাহ প্রদান করে
বলেন: আমার পথে খরচ করতে থাক এবং দারিদ্রতাকে ভয় করনা। কারণ যাঁর
পথে তোমরা খরচ করছ তিনি যমীন ও আসমানের ধন-ভাণ্ডারের একাই মালিক।
আরশ ও কুরসী তাঁরই এবং তিনি তোমাদের কাছে তোমাদের এ দান-খাইরাতের
প্রতিদান দেয়ার অঙ্গীকার করছেন। যেমন তিনি বলেছেনঃ
وَ مَا أَنْفَقْتُمْ مِّنْ شَيْءٍ فَهُوَ يُخْلِفُهُ وَهُوَ خَيْرُ الرَّزِقِينَ
তোমরা যা কিছু ব্যয় করবে তিনি তার প্রতিদান দিবেন। তিনি শ্রেষ্ঠ
রিষ্কদাতা। (সূরা সাবা, ৩৪ : ৩৯) অন্যত্র বলেনঃ
مَا عِنْدَكُمْ يَنْفَدُ وَ مَا عِنْدَ اللَّهِ بَاقٍ
তোমাদের কাছে যা আছে তা নিঃশেষ হবে এবং আল্লাহর কাছে যা আছে তা
স্থায়ী। (সূরা নাহল, ১৬ ঃ ৯৬)
--- OCR End ---