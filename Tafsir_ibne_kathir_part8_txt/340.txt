--- OCR Start ---
সূরা ৫৯ : হাশ্র
৩৪০
পারা ২৮
وَمَا أَفَاءَ اللهُ عَلَى رَسُولِهِ مِنْهُمْ فَمَا أَوْجَفْتُمْ عَلَيْهِ مِنْ خَيْلٍ وَلَا رِكَابٍ
আল্লাহ তাদের (ইয়াহুদীদের) নিকট হতে যে ফাই' তাঁর রাসূলকে দিয়েছেন,
উহার জন্য তোমরা অশ্ব কিংবা উষ্ট্রে আরোহণ করে যুদ্ধ করনি। (সূরা হাশর, ৫৯
: ৬) রাসূলুল্লাহ সাল্লাল্লাহু 'আলাইহি ওয়া সাল্লাম খর্জুর-বৃক্ষগুলির অধিকাংশই
মুহাজিরদেরকে দিয়ে দেন। আনসারগণের মধ্যে শুধু দু'জন অভাবগ্রস্তকে অংশ
দেন। এ ছাড়া সবই তিনি মুহাজিরদের মধ্যে বন্টন করেন। যা বাকী থাকে ওটাই
ছিল রাসূলুল্লাহ সাল্লাল্লাহু 'আলাইহি ওয়া সাল্লামের সাদাকাহ যা বানু ফাতিমার
হাতে এসেছিল। (আবূ দাউদ ৩/৪০৪)
এখন আমরা সংক্ষেপে গাওয়ায়ে বানী নাযীরের ঘটনা বর্ণনা করছি এবং
এজন্য আল্লাহরই নিকট আমরা সাহায্য প্রার্থনা করছি।
বানী নাযিরের সাথে যুদ্ধ সংঘটিত হওয়ার কারণ
মুশরিকরা প্রতারণা করে বি'রে মাঊনাহ নামক স্থানে সাহাবীগণকে শহীদ
করে যাঁরা সংখ্যায় ছিলেন সত্তর জন। তাঁদের মধ্যে আমর ইবন উমাইয়া যামারী
(রাঃ) নামক সাহাবী কোন রকমে রক্ষা পেয়ে পলায়ন করেন এবং মাদীনা
অভিমুখে রওয়ানা হন। পথে সুযোগ পেয়ে তিনি বানু আমির গোত্রের দু'জন
লোককে হত্যা করেন, অথচ এ গোত্রটি রাসূলুল্লাহ সাল্লাল্লাহু 'আলাইহি ওয়া
সাল্লামের সাথে সন্ধিসূত্রে আবদ্ধ হয়েছিল এবং রাসূলুল্লাহ সাল্লাল্লাহু 'আলাইহি
ওয়া সাল্লাম তাদেরকে নিরাপত্তা দান করেছিলেন। কিন্তু আমিরের (রাঃ) এ খবর
জানা ছিলনা। মাদীনায় পৌঁছে যখন তিনি রাসূলুল্লাহ সাল্লাল্লাহু 'আলাইহি ওয়া
সাল্লামের সামনে ঘটনাটি বর্ণনা করেন তখন তিনি তাঁকে বলেন : 'তুমি তাদেরকে
হত্যা করে ফেলেছ? তাহলেতো এখন তাদের ওয়ারিশদেরকে রক্তপণ প্রদান করা
আমার অবশ্য কর্তব্য হয়ে দাঁড়িয়েছে।' বানু নাযীর ও বানু আমিরের মধ্যেও
পারস্পরিক বন্ধুত্ব ও সন্ধি ছিল। এ জন্যই রাসূলুল্লাহ সাল্লাল্লাহু 'আলাইহি ওয়া
সাল্লাম বানু নাযীরের নিকট গমন করলেন এ উদ্দেশে যে, রক্তপণের কিছু তারা
আদায় করবে এবং কিছু তিনি আদায় করবেন, আর এভাবে বানু আমীরকে সন্তুষ্ট
করবেন। বানু নাযীর গোত্রের বস্তিটি মাদীনার পূর্ব দিকে কয়েক মাইল দূরে
অবস্থিত ছিল। (ইব্‌ন হিশাম ৩/১৯৫)
সীরাত ইবন ইসহাকে আরও বর্ণিত আছেঃ রাসূলুল্লাহ সাল্লাল্লাহু 'আলাইহি ওয়া
সাল্লাম সেখানে পৌঁছলে তারা তাঁকে বলল: 'হে আবুল কাসিম সাল্লাল্লাহু 'আলাইহি
ওয়া সাল্লাম! হ্যাঁ, আমরা এ জন্য প্রস্তুত আছি।' অতঃপর তারা তাঁর নিকট হতে
--- OCR End ---