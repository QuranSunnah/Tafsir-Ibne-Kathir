--- OCR Start ---
সূরা ৭০ : মা'আরিজ
৫৭০
পারা ২৯
এভাবে প্রতিদিন আযাব চলতে থাকবে, যে দিনের পরিমান হবে পৃথিবীর পঞ্চাশ
হাজার বছরের সমান। সবার বিচারের ফাইসালা না হওয়া পর্যন্ত এই আযাব দেয়া
চলতেই থাকবে। অতঃপর সে (যাকাত অনাদায়কারী) জানতে পারবে যে, সে
জাহান্নামী না কি জান্নাতী।
অতঃপর আমির গোত্রের লোকটি বলল : হে আবূ হুরাইরাহ! তাহলে
বলুন, ঐ উটগুলির জন্য আমাকে কি করতে হবে? আবূ হুরাইরাহ (রাঃ)
বললেন : তা হল এই যে, আপনার মূল্যবান উটকে যাকাত হিসাবে প্রদান
করবেন, যে উট সবচেয়ে বেশী দুধ দেয় তা অন্যকে ধার দিবেন, উটে চড়ার
গদী মানুষকে ধার দিবেন, পান করার জন্য উটের দুধ মানুষকে হাদীয়া দিবেন
এবং প্রজনণের জন্য নর উটকে ধার দিবেন। (আহমাদ ২/৪৮৯) ইমাম আবূ
দাউদ (রহঃ) ও নাসাঈও (রহঃ) তাদের সুনান গ্রন্থে হাদীসটি লিপিবদ্ধ
করেছেন। (হাদীস নং ২/৩০৪, ১২/৫)
মুসনাদ আহমাদে আবূ হুরাইরাহ (রাঃ) হতে অপর এক হাদীসে বর্ণিত
আছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'স্বর্ণ ও
রৌপ্য পুঞ্জীভূতকারী যে ব্যক্তি ওগুলির হক আদায় করেনা ওগুলি দ্বারা পাত
তৈরী করা হবে এবং তা জাহান্নামের অগ্নিতে উত্তপ্ত করা হবে ও তা দ্বারা তার
ললাট, পার্শ্বদেশ এবং পৃষ্ঠদেশে দাগিয়ে দেয়া হবে। শেষ পর্যন্ত আল্লাহ
তা'আলা স্বীয় বান্দাদের মধ্যে ফাইসালা করবেন এমন এক দিনে যা হবে
পার্থিব পঞ্চাশ হাজার বছরের সমান। এ শাস্তি চলতেই থাকবে যতদিন বিচার
কাজ শেষ না হয়। অতঃপর সে তার পথ দেখে নিবে, জান্নাতের পথ অথবা
জাহান্নামের পথ।' এরপর উটের ও বকরীর বর্ণনা রয়েছে, যেমন ইতোপূর্বে
বর্ণিত হয়েছে। আর রাসূল সাল্লাল্লাহু 'আলাইহি ওয় সাল্লাম হতে এটাও বর্ণিত
হয়েছে যে, ঘোড়া তিন ব্যক্তির জন্য। এক ব্যক্তির জন্য ওটা পুরস্কার, দ্বিতীয়
ব্যক্তির জন্য ওটা রক্ষক এবং তৃতীয় ব্যক্তির জন্য ওটা বোঝা।' (আহমাদ
২/২৬২) এ হাদীসটি পূরাপুরিভাবে সহীহ মুসলিমেও রয়েছে। (হাদীস নং
২/৬৮২) এই রিওয়ায়াতগুলিকে পূর্ণভাবে বর্ণনা করার ও সনদ এবং শব্দাবলী
পূর্ণরূপে বর্ণনার জায়গা হল আহকামের কিতাবুয যাকাত। এখানে শুধুমাত্র এ
শব্দগুলি দ্বারা বর্ণনা করার উদ্দেশ্য আমাদের এটাই যে, আল্লাহ তা'আলা স্বীয়
বান্দাদের মধ্যে ফাইসালা করবেন এমন এক দিনে যা পার্থিব পঞ্চাশ হাজার
বছরের সমান।
--- OCR End ---