--- OCR Start ---
পারা ২৭
১২৯
সূরা ৫২: তুর
৪৯। এবং তাঁর পবিত্রতা
ঘোষণা কর রাতে ও তারকার
.۴۹. وَ مِنَ الَّيْلِ فَسَبِّحُهُ وَ اِدْبَارَ attacea
النُّجُومِ
অস্ত গমনের পর।
মূর্তি পূজকদের হঠকারিতা এবং তাদের শাস্তি প্রদান
আল্লাহ তা'আলা মুশরিক ও কাফিরদের হঠকারিতার বর্ণনা দিচ্ছেন যে,
তাদের ঔদ্ধত্য, জিদ ও হঠকারিতা এত বেড়ে গেছে যে, আল্লাহর শাস্তি অনুভব
করার পরেও তারা ঈমানের তাওফীক লাভ করবেনা। তারা যদি দেখতে পায় যে,
আকাশের কোন টুকরা শাস্তিরূপে তাদের মাথার উপর পড়ছে তবুও আল্লাহর
শাস্তির সত্যতা স্বীকার করবেনা। বরং স্পষ্টভাবে তারা বলবে যে, ওটা ঘন মেঘ,
যা পানি বর্ষানোর জন্য আসছে। যেমন অন্য জায়গায় আল্লাহ তা'আলা বলেনঃ
وَلَوْ فَتَحْنَا عَلَيْهِمْ بَابًا مِّنَ السَّمَاءِ فَظَلُّوا فِيْهِ يَعْرُجُوْنَ . لَقَالُوا إِنَّهَا
سُكِّرَتْ أَبْصَارُنَا بَلْ نَحْنُ قَوْمٌ مَّسْحُورُونَ
যদি তাদের জন্য আমি আকাশের দরজা খুলে দিই এবং তারা সারাদিন তাতে
আরোহণ করতে থাকে তবুও তারা বলবে : আমাদের দৃষ্টি সম্মোহিত করা
হয়েছে; না, বরং আমরা এক যাদুগ্রস্ত সম্প্রদায়। (সূরা হিজর, ১৫ : ১৪-১৫)
তাই মহান আল্লাহ স্বীয় নাবীকে সান্ত্বনা দিয়ে বলেন : হে নাবী! তুমি তাদেরকে
ছেড়ে দাও। কিয়ামাতের দিন তারা নিজেরাই জানতে পারবে। সেদিন তাদের
ষড়যন্ত্র কোন কাজে আসবেনা। আজ তারা যাদেরকে আহ্বান করছে এবং
নিজেদের সাহায্যকারী মনে করছে, ঐ দিন তারা সবাই মুখ ফিরিয়ে নিবে। এমন
কেহ হবেনা যে তাদের সাহায্যের জন্য এগিয়ে আসবে। তারা তাদের পক্ষ থেকে
কোন ওযরও পেশ করতে পারবেনা।
তাদেরকে যে শুধু কিয়ামাতের দিনই শাস্তি দেয়া হবে এবং এখানে তারা
আরামে ও শান্তিতে থাকবে তা নয়, বরং এই দুর্বৃত্তদের জন্য ওর পূর্বে দুনিয়ায়ও
শাস্তি অবধারিত রয়েছে। যেমন অন্য জায়গায় রয়েছেঃ
وَلَنُذِ يُقَنَّهُمْ مِنَ الْعَذَابِ الْأَدْنَى دُونَ الْعَذَابِ الْأَكْبَرِ لَعَلَّهُمْ يَرْجِعُونَ
বড় শাস্তির পূর্বে তাদেরকে আমি অবশ্যই লঘু শাস্তি আস্বাদন করাব, যাতে
তারা ফিরে আসে। (সূরা সাজদাহ, ৩২ : ২১) প্রবল পরাক্রান্ত আল্লাহ বলেনঃ
--- OCR End ---