সূরা ৫৫ : আর রাহমান
২০০
জিন ও মানব জাতি সৃষ্টি
পারা ২৭
আল্লাহ তা'আলা বর্ণনা করছেন : তিনি মানুষকে শুষ্ক মাটি দ্বারা সৃষ্টি করেছেন
যে মাটি মৃৎশিল্পে ব্যবহৃত হয়। আর জিনকে সৃষ্টি করেছেন নির্ঘুম অগ্নিশিখা হতে।
যাহহাক (রহঃ) ইব্‌ন আব্বাস (রাঃ) হতে এরূপ বর্ণনা করেছেন। ইকরিমাহ
(রহঃ), মুজাহিদ (রহঃ), হাসান বাসরী (রহঃ) এবং ইবন যায়িদও (রহঃ) অনুরূপ
বলেছেন। (তাবারী ২৩/২৭) আয়িশা (রাঃ) হতে বর্ণিত আছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন: 'মালাইকা/ফেরেশতাদেরকে সৃষ্টি করা
হয়েছে নূর (জ্যোতি) হতে, জিনদেরকে সৃষ্টি করা হয়েছে নির্ঘুম অগ্নিশিখা হতে
এবং আদমকে (আঃ) ঐ মাটি হতে সৃষ্টি করা হয়েছে যার বর্ণনা তোমাদেরকে করা
হয়েছে।' (আহমাদ ৬/১৬৮, মুসলিম ৪/২২৯৪)
অতঃপর আল্লাহ তা'আলা তাঁর কোন নি'আমাতকে অস্বীকার না করার
হিদায়াত দান করেন।
আল্লাহই হচ্ছেন দুই উদয়াচল ও দুই অস্তাচলের রাব্ব
এরপর তিনি বলেন : رَبُّ الْمَشْرِقَيْنِ وَرَبُّ الْمَغْرِبَيْنِ তিনিই দুই উদয়াচল ও
দুই অস্তাচলের নিয়ন্তা। অর্থাৎ গ্রীষ্মকাল ও শীতকালের দুই উদয়াচল এবং
গ্রীষ্মকাল ও শীতকালের দুই অস্তাচল। যেমন অন্য আয়াতে রয়েছেঃ
فَلَا أُقْسِمُ بِرَبِّ الْمَশْرِقِ وَالْمَغْرِبِ
আমি শপথ করছি উদয়াচল ও অস্তাচলের অধিপতির! (সূরা মা'আরিজ, ৭০ ঃ
৮০) গ্রীষ্মকালে ও শীতকালে সূর্য উদিত হওয়ার দু'টি পৃথক জায়গা এবং অস্তমিত
হওয়ারও দু'টি পৃথক জায়গা। ওখান হতে সূর্য উপরে উঠে ও নীচে নেমে আসে।
ঋতুর পরিবর্তনে এটা পরিবর্তিত হতে থাকে। যেমন অন্য আয়াতে রয়েছেঃ
رَبُّ الْمَشْرِقِ وَالْمَغْرِبِ لَا إِلَهَ إِلَّا هُوَ فَاتَّخِذُهُ وَكِيلًا
তিনি পূর্ব ও পশ্চিমের অধিকর্তা, তিনি ব্যতীত কোন ইলাহ্ নেই; অতএব
তাঁকেই কর্ম-বিধায়ক রূপে গ্রহণ কর। (সূরা মুয্যাম্মিল, ৭৩ ঃ ৯) উদয় ও অস্তের
দু'টি করে পৃথক পৃথক স্থান থাকার মধ্যে মানবীয় উপকার ও কল্যাণ রয়েছে বলে
আবারও আল্লাহ তাবারাকা ওয়া তা'আলা বলছেন : 'হে মানব ও জিন জাতি!
তোমরা তোমাদের রবের কোন নি'আমাত অস্বীকার করবে?