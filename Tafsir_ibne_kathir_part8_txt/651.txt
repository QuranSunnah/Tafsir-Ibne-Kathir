সূরা ৭৪ : মুদ্দাস্সির
৬৫১
পারা ২৯
কিতাবীদের দৃঢ় প্রত্যয় জন্মে যে, এই রাসূল সাল্লাল্লাহু 'আলাইহি ওয়া সাল্লামের
রিসালাত সত্য। কেননা তাদের কিতাবেও এই সংখ্যাই ছিল। তৃতীয়তঃ এর ফলে
বিশ্বাসীদের বিশ্বাস আরও বৃদ্ধি পায়। মু'মিন ও কিতাবীদের সন্দেহ সম্পূর্ণরূপে
দূর হয়। পক্ষান্তরে, যাদের অন্তরে ব্যাধি আছে অর্থাৎ মুনাফিকরা এবং কাফিরেরা
বলে উঠল : আল্লাহ তা'আলা এই অভিনব উক্তি দ্বারা কি বুঝাতে চেয়েছেন?
এখানে এটা উল্লেখ করার মধ্যে কি হিকমাত রয়েছে? আল্লাহ তা'আলা বলেন যে,
এ ধরণের কথা দ্বারা আল্লাহ যাকে ইচ্ছা পথভ্রষ্ট করেন এবং যাকে ইচ্ছা পথ-
নির্দেশ করেন। আল্লাহর এ সমুদয় কাজই হিকমাত ও রহস্যে পরিপূর্ণ।
আল্লাহ ছাড়া তাঁর বাহিনী সম্পর্কে অন্য কারও জ্ঞান নেই
মহান আল্লাহ বলেন : $$وَمَا يَعْلَمُ جُنُودَ رَبِّكَ إِلَّا هُوَ$$ তোমার রবের বাহিনী
সম্পর্কে একমাত্র তিনিই ওয়াকিফহাল। তাদের সঠিক সংখ্যা এবং তাদের
সংখ্যার আধিক্যের জ্ঞান একমাত্র তাঁরই আছে। এটা মনে করনা যে, তাদের
সংখ্যা মাত্র ঊনিশই। সহীহ বুখারী ও সহীহ মুসলিমের মি'রাজ সম্বলিত হাদীসে
এটা সাব্যস্ত হয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম বাইতুল
মা'মূরের বিশেষণ বর্ণনা করতে গিয়ে বলেন : 'ওটা সপ্তম আকাশের উপর
রয়েছে। ওর মধ্যে প্রত্যহ পালাক্রমে সত্তর হাজার মালাইকা/ফেরেশতা প্রবেশ
করে থাকেন। কিয়ামাত পর্যন্ত এভাবে তাঁরা তাতে প্রবেশ করতেই থাকবেন।
কিন্তু মালাইকার সংখ্যা এত অধিক যে, একদিন যে সত্তর হাজার মালাইকা ঐ
বাইতুল মা'মূরে প্রবেশ করেছেন, কিয়ামাত পর্যন্ত তাঁদের আর ওর মধ্যে প্রবেশ
করার পালা আসবেনা।' (ফাতহুল বারী ৬/৩৪৮, মুসলিম ১/১৪৬) এরপর
মহাপ্রতাপান্বিত আল্লাহ বলেন :
$$إِلَّا ذِكْرَى لِلْبَشَرِ$$ জাহান্নামের এই বর্ণনাতো মানুষের জন্য সাবধান বাণী।
অতঃপর আল্লাহ তাবারাকা ওয়া তা'আলা চন্দ্রের অবসান ঘটা রাতের এবং
আলোকোজ্জ্বল প্রভাতকালের শপথ করে বলেন : এই জাহান্নাম ভয়াবহ
বিপদসমূহের অন্যতম। এর দ্বারা যে জাহান্নামের আগুনকে বুঝানো হয়েছে তা
ইব্‌ন আব্বাস (রাঃ), মুজাহিদ (রাঃ), কাতাদাহ (রহঃ), যাহহাক (রহঃ) এবং পূর্ব
যুগীয় আরও বহু মনীষীর উক্তি। মহান আল্লাহ বলেন :
$$نَذِيرًا لِلْبَشَرِ لِمَنْ شَاءَ مِنْكُمْ أَنْ يَتَقَدَّمَ أَوْ يَتَأَخَّرَ$$ এটা মানুষের জন্য
সতর্ককারী বাণী, তোমাদের মধ্যে যে অগ্রসর হতে চায় কিংবা যে পিছিয়ে পড়ে,