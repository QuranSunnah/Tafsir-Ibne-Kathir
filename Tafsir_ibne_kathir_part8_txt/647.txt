সূরা ৭৪ : মুদ্দাসির
৬৪৭
পারা ২৯
বরং মুহাম্মাদ সাল্লাল্লাহু 'আলাইহি ওয়া সাল্লাম তার পূর্ববর্তী লোকদের যাদুমন্ত্র
বর্ণনা করছে এবং ওটাই মানুষকে শোনাচ্ছে। সে বলছে : এটাতো লোক
পরম্পরায় প্রাপ্ত যাদু ভিন্ন আর কিছুই নয়। এটাতো মানুষেরই কথা।
যার কথা এতক্ষণ আলোচনা করা হল ঐ অভিশপ্ত ব্যক্তির নাম হল ওয়ালীদ
ইব্‌ন মুগীরা মাখযূমী, যে কুরাইশদের নেতা ছিল। ইব্‌ন আব্বাস (রাঃ) বলেন
যে, ঘটনাটি হল : একদা এই অপবিত্র ওয়ালীদ আবূ বাকরের (রাঃ) কাছে এলো
এবং তাঁর নিকট হতে কুরআনুল হাকীমের কিছু অংশ শোনার ইচ্ছা প্রকাশ করল।
আবূ বাকর (রাঃ) তখন তাকে কুরআনের কয়েকটি আয়াত পাঠ করে শুনালেন।
এতে সে মুগ্ধ হয়ে গেল। ওখান থেকে বের হয়ে সে কুরাইশদের সমাবেশে গিয়ে
হাযির হল এবং বলতে লাগল : 'হে জনমন্ডলী! বড়ই বিস্ময়কর ব্যাপার এই যে,
মুহাম্মাদ সাল্লাল্লাহু 'আলাইহি ওয়া সাল্লাম যে কুরআন পাঠ করে থাকেন, আল্লাহর
শপথ! ওটা কবিতাও নয়, যাদু-মন্ত্রও নয় এবং পাগলের কথাও নয়। বরং খাস
আল্লাহর কথা! এতে সন্দেহের লেশমাত্র নেই।' কুরাইশরা তার এ কথা শুনে
নিজেদের মধ্যে প্রমাদ গুণতে থাকে এবং বলে : 'এ যদি মুসলিম হয়ে যায়
তাহলে কুরাইশদের একজনও মুসলিম হতে বাকী থাকবেনা।' আবূ জাহল খবর
পেয়ে বলল : 'তোমরা ব্যতিব্যস্ত হয়োনা। দেখ, আমি কৌশলে তাকে ইসলাম
হতে বিমুখ করে দিচ্ছি।' এ কথা বলে সে মাথায় এক বুদ্ধি এঁটে নিয়ে ওয়ালীদের
বাড়ীতে গেল এবং তাকে বলল: 'আপনার কাওম আপনার জন্য চাঁদা ধরে বহু
অর্থ জমা করেছে এবং ওগুলো তারা আপনাকে দান করতে চায়।' এ কথা শুনে
ওয়ালীদ বলল : তাদের চাঁদা ও দানের আমার কি প্রয়োজন? সবাই জানে যে,
আমি তাদের মধ্যে সবচেয়ে বড় ধনী। আমার সন্তান-সন্ততিও বহু রয়েছে।' আবূ
জাহল বলল: 'হ্যাঁ, তা ঠিক বটে। কিন্তু লোকদের মধ্যে এই আলোচনা চলছে
যে, আপনি যে আবূ বাকরের (রাঃ) কাছে যাতায়াত করছেন তা শুধু কিছু লাভের
আশায়।' এ কথা শুনে ওয়ালীদ বলল: 'আমার বংশের মধ্যে আমার বিরুদ্ধে যে
এসব গুজব রটেছে তাতো আমার মোটেই জানা ছিলনা? আচ্ছা, এখন আমি
শপথ করে বলছি যে, আর কখনও আমি আবূ বাকর (রাঃ), উমার (রাঃ) এবং
মুহাম্মাদ সাল্লাল্লাহু 'আলাইহি ওয়া সাল্লামের কাছে যাবনা। মুহাম্মাদ সাল্লাল্লাহু
'আলাইহি ওয়া সাল্লাম যা কিছু বলে তাতো লোক পরম্পরায় প্রাপ্ত যাদু ভিন্ন আর
কিছুই নয়।' এই পরিপ্রেক্ষিতে আল্লাহ তা'আলা তাঁর রাসূল সাল্লাল্লাহু 'আলাইহি
لَا تُبْقِي وَلَا تَذَرُ * ذَرْنِي وَ مَنْ خَلَقْتُ وَحِيدًا