সূরা ৬১ : সাফফ
৪১৫
পারা ২৮
করেছিলেন আমাদের মধ্যে ছিলেন। অতঃপর তিনি আকাশে উঠে গেলেন।' এই
দলটিকে ইয়াকুবিয়‍্যাহ বলা হয়। দ্বিতীয় দলটি বলল: 'আল্লাহর পুত্র
(নাঊযুবিল্লাহ) আল্লাহর ইচ্ছানুযায়ী আমাদের মাঝে ছিলেন, অতঃপর তিনি তাঁকে
নিজের কাছে উঠিয়ে নিলেন।' এই দলটিকে বলা হয় নাসতুরিয়‍্যাহ। তৃতীয় দলটি
সত্যের উপর প্রতিষ্ঠিত থাকে। তাদের আকীদাহ বা বিশ্বাস এই যে, আল্লাহর
বান্দা ও তাঁর রাসূল তাঁর ইচ্ছানুযায়ী তাদের মধ্যে ছিলেন, অতঃপর তিনি
(আল্লাহ) তাঁকে নিজের কাছে উঠিয়ে নিয়েছেন। এই দলটি হল মুসলিমের দল।
অতঃপর ঐ কাফির দল দু'টির শক্তি বৃদ্ধি পায় এবং তারা ঐ মুসলিম
দলটিকে প্রহার করে হত্যা ও ধ্বংসের পর্যায়ে নিয়ে যায়। অবশেষে আল্লাহ
তোবারাকা ওয়া তা'আলা স্বীয় নাবী মুহাম্মাদ সাল্লাল্লাহু 'আলাইহি ওয়া সাল্লামকে
প্রেরণ করেন। বানী ইসরাঈলের ঐ মুসলিম দলটি তাঁর উপরও ঈমান আনয়ন
করে। সুতরাং এই ঈমানদার দলটিকে আল্লাহ তা'আলা সাহায্য করেন এবং
তাদেরকে তাদের শত্রুদের উপর জয়যুক্ত করেন। রাসূলুল্লাহ সাল্লাল্লাহু 'আলাইহি
ওয়া সাল্লামের বিজয়ী হওয়া এবং দীন ইসলামের অন্যান্য দীনগুলোকে পরাজিত
করাই হল তাদের বিজয়ী হওয়া ও তাদের শত্রুদের উপর জয়লাভ করা।'
(তাবারী ২৩/৩৬৬, নাসাঈ ৬/৪৮৯)
সুতরাং এই উম্মাত সত্যের উপর প্রতিষ্ঠিত থেকে সদাসর্বদা বিজয়ীই থাকবে,
শেষ পর্যন্ত কিয়ামাত এসে যাবে এবং এই উম্মাতের শেষের লোকেরা ঈসার
(আঃ) সঙ্গী হয়ে মাসীহ দাজ্জালের সঙ্গে যুদ্ধ করবেন, যেমন সহীহ হাদীসে
বিদ্যমান রয়েছে। (ফাতহুল বারী ১৩/৩০৬, মুসলিম ৩/১৫২৪, আবূ দাঊদ
৩/১১) এসব ব্যাপারে আল্লাহই সবচেয়ে ভাল জানেন।
সূরা সাফফ - এর তাফসীর সমাপ্ত।