সূরা ৭৩ : মুয্যাম্মিল
৬২৪
পারা ২৯
সাল্লাল্লাহু 'আলাইহি ওয়া সাল্লাম! আপনার কাছে অহী কিভাবে আসে?' তিনি
উত্তরে বললেন: 'কখনও কখনও ইহা গুনগুন শব্দ রূপে আমার কাছে আসে এবং
তখন আমার খুবই কষ্ট হয়। কিন্তু এ সত্ত্বেও অহী অবতীর্ণ হওয়ার পর্যায় শেষ
হওয়ার সাথে সাথে অহী আমার মুখস্থ হয়ে যায়। আবার কখনও কখনও
মালাইকা মানুষের রূপ ধরে আগমন করেন এবং তিনি যা বলতে থাকেন আমি তা
মুখস্থ করে ফেলি।' আয়িশা (রাঃ) আরও বলেন : 'আমি একবার নাবী সাল্লাল্লাহু
'আলাইহি ওয়া সাল্লামকে এমন অবস্থায় দেখেছি যে, তাঁর উপর অহী অবতীর্ণ
হচ্ছে, তখন শীতকাল ছিল। এতদসত্ত্বেও তাঁর কপাল বেয়ে টপ টপ করে ঘাম
ঝরে পড়ছিল।' (ফাতহুল বারী ১/২৫)
মুসনাদ আহমাদে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
কোন কোন সময় উষ্ট্রীর উপর সাওয়ার থাকতেন এবং ঐ অবস্থায়ই তাঁর উপর
অহী অবতীর্ণ হত। তখন উষ্ট্রীর ঘাড় অহীর ভারে ঝুঁকে পড়ত। (আহমাদ
৬/১১৮) ইন জারীর (রহঃ) এও বলেন যে, অহীর ভার বহন করা কঠিন ছিল।
আবদুর রাহমান (রহঃ) হতে বর্ণিত আছে যে, দুনিয়ায় যেমন এটা ভারী কাজ,
তেমনই আখিরাতেও এর প্রতিদান ও পুরস্কার ভারী হবে।
রাতের (তাহাজ্জুদ) সালাতের মর্যাদা
إِنَّ نَاشِئَةَ الَّيْلِ هِيَ أَشَدُّ وَطاً وَ أَقْوَمُ قِيلًا : 1 IR 2 49
নিশ্চয়ই রাতে জাগরণ ইবাদাতের জন্য গভীর মনোনিবেশ, হৃদয়ঙ্গম এবং স্পষ্ট
উচ্চারণে অনুকূল । উমার (রাঃ), ইব্‌ন আব্বাস (রাঃ) এবং ইব্‌ন যুবাইর (রহঃ)
বলেন যে, সমস্ত রাতকেই  (নাশিয়াহ) বলা হয়। (তাবারী ২৩/৬৮৩(
মুজাহিদ (রহঃ) এবং অন্যান্যরাও একই কথা বলেছেন। যখন কোন ব্যক্তি রাতের
সালাতের জন্য দাঁড়ায় তখন তাকে নাশা'আ' বলে। এক বর্ণনায় মুজাহিদ (রহঃ)
বলেন যে, ইহা হল ইশা সালাত আদায়ের পরের সময়। (তাবারী ২৩/৬৮২)
আবূ মিযলাজ (রহঃ), কাতাদাহ (রহঃ) সালীম (রহঃ), আবূ হাজিম (রহঃ) এবং
মুহাম্মাদ ইবনুল মুনকাদিরও (রহঃ) অনুরূপ বলেছেন। (তাবারী ২৩/৬৮৩)
আসলে 'নাশিয়াহ' হল 'নাশা'আ' এর অংশবিশেষ। অর্থাৎ কিছু সময় বা ঘন্টা।
তাহাজ্জুদ সালাতের উৎকৃষ্টতা এই যে, এর ফলে অন্তর ও রসনা এক হয়ে
যায়। তিলাওয়াতের যে শব্দগুলি মুখ দিয়ে বের হয় তা অন্তরে প্রতিষ্ঠিত হয়ে
যায়। দিনের তুলনায় রাতের নির্জনতায় অর্থ ও ভাব অন্তরে ভালভাবে গেঁথে
যায়। কেননা দিন হল কোলাহল ও অর্থ উপার্জনের সময় ।