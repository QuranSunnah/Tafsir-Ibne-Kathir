সূরা ৬০ : মুমতাহানাহ
৩৮৩
পারা ২৮
অতঃপর যখন তার নিকট এ বিষয় প্রকাশ পেল যে, সে (পিতা) আল্লাহর দুশমন,
তখন সে তা হতে সম্পূর্ণ রূপে নির্লিপ্ত হয়ে গেল। বাস্তবিকই ইবরাহীম ছিল
অতিশয় কোমল হৃদয়, সহনশীল। (সূরা তাওবাহ, ৯ : ১১৩-১১৪) আর এই
সূরায় আল্লাহ তা'আলা বলেন যে, উম্মাতে মুহাম্মাদী সাল্লাল্লাহু 'আলাইহি ওয়া
সাল্লামের জন্য ইবরাহীম (আঃ) ও তাঁর অনুসারীদের মধ্যে উত্তম আদর্শ রয়েছে।
তবে ব্যতিক্রম তাঁর পিতার প্রতি ইবরাহীমের (আঃ) উক্তি : আমি নিশ্চয়ই
তোমার জন্য ক্ষমা প্রার্থনা করব এবং তোমার ব্যাপারে আল্লাহর নিকট আমি
কোন অধিকার রাখিনা। অর্থাৎ মুর্শিকদের জন্য ক্ষমা প্রার্থনা করার মধ্যে কোন
আদর্শ নেই। ইব্‌ন আব্বাস (রাঃ), মুজাহিদ (রহঃ), কাতাদাহ (রহঃ), মুকাতিল
ইন হাইয়ান (রহঃ), যাহহাক (রহঃ) প্রমুখ বিজ্ঞজনও এই ভাবার্থই বর্ণনা
করেছেন। (তাবারী ২৩/৩১৮)
এরপর ইরশাদ হচ্ছে যে, কাওমের সাথে সম্পর্ক ছিন্ন করে ইবরাহীম (আঃ)
আল্লাহর নিকট আশ্রয় গ্রহণ করছেন। তিনি অত্যন্ত বিনয়ের সাথে আল্লাহ
তাবারাকা ওয়া তা'আলার নিকট আরয করছেন : $$رَبَّنَا عَلَيْكَ تَوَكَّلْنَا وَإِلَيْكَ
أَنَبْنَا وَ إِلَيْكَ الْمَصِيرُ$$ হে আল্লাহ! সমস্ত কাজে-কর্মে আমাদের ভরসা আপনার
পবিত্র সত্তার উপরই রয়েছে। আমরা আমাদের সমস্ত কাজ আপনার কাছেই
সমর্পণ করছি। আমাদের প্রত্যাবর্তনতো আপনারই নিকট। এরপর ইবরাহীম
(আঃ) মহান আল্লাহর নিকট প্রার্থনা করছেনঃ
$$رَبَّنَا لَا تَجْعَلْنَا فِتْنَةً لِلَّذِينَ كَفَرُوا$$ হে আমাদের রাব্ব! আপনি আমাদেরকে
কাফিরদের পীড়নের পাত্র করবেননা। অর্থাৎ যেন এমন না হয় যে, তারা আমাদের
উপর বিজয় লাভ করে আমাদেরকে বিপদগ্রস্ত করে ফেলে। অনুরূপভাবে যেন
এরূপও না হয় যে, আপনার পক্ষ হতে আমাদের উপর কোন বিপদ আপতিত হয়
এবং ওটা তাদের বিভ্রান্তির কারণ হয় যে, যদি আমরা সত্যের উপর থাকি তাহলে
আমাদের উপর আল্লাহর আযাব এলো কেন? তদ্রূপ এও যেন না হয় যে, তারা
আমাদের উপর বিজয়ী হয়ে আমাদেরকে কষ্ট দিতে দিতে আপনার দীন হতে
আমাদেরকে ফিরিয়ে দেয়। অতঃপর ইবরাহীম (আঃ) প্রার্থনা করছেন :
$$وَاغْفِرْ لَنَا رَبَّنَا إِنَّكَ أَنْتَ الْعَزِيزُ الْحَكِيمُ$$ হে আমাদের রাব্ব! আমাদেরকে
আপনি ক্ষমা করে দিন, আমাদের অপরাধ মার্জনা করুন! আপনিতো