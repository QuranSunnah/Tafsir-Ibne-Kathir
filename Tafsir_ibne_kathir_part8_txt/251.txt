--- OCR Start ---
সূরা ৫৬ : ওয়াকি'আহ
২৫১
পারা ২৭
لَكُمْ مِنْهُ شَرَابٌ وَ مِنْهُ شَجَرٌ فِيْهِ تُسِيمُونَ. يُثْبِتُ لَكُمْ بِهِ الزَّرْعَ وَ
الزَّيْتُونَ وَ النَّخِيلَ وَ الْأَعْنَابَ وَ مِنْ كُلِّ الثَّمَاتِ إِنَّ فِي ذَلِكَ لَآيَةً
لِقَوْمٍ يَتَفَكَّرُونَ
তিনিই আকাশ হতে বারি বর্ষণ করেন, ওতে তোমাদের জন্য রয়েছে পানীয়
এবং তা হতে জন্মায় উদ্ভিদ যাতে তোমরা পশু চারণ করে থাক। তিনি তোমাদের
জন্য ওর দ্বারা উৎপন্ন করেন শস্য, যাইতুন, খর্জুর বৃক্ষ, আঙ্গুর এবং সর্বপ্রকার
ফল; অবশ্যই এতে চিন্তাশীল সম্প্রদায়ের জন্য রয়েছে নিদর্শন। (সূরা নাহল, ১৬
: ১০-১১)
আরাবে মাখ ও আফার নামক দু'টি গাছ জন্মে যেগুলির সবুজ শাখাগুলি
পরস্পর ঘর্ষিত হলে আগুন বের হয়। এই নি'আমাতের কথা স্মরণ করিয়ে দিয়ে
আল্লাহ তা'আলা বলেনঃ
أَفَرَاعَيْتُمُ النَّارَ الَّتِي تُؤرُوْنَ. وَأَنْتُمْ أَنْشَأْتُمْ شَجَرَتَهَا أَمْ نَحْنُ الْمُنْشِئُونَ.
نَحْنُ جَعَلْنَهَا تَذْكِرَةً
এই যে আগুন, যদ্‌দ্বারা তোমরা রান্না-বান্না কর এবং আরও বহুবিধ উপকার লাভ
করে থাক, বলত, এর মূল অর্থাৎ এই গাছ সৃষ্টিকারী তোমরা, না আমি? এই
আগুনকে আমি উপদেশ স্বরূপ বানিয়েছি। অর্থাৎ এই আগুন দেখে তোমরা
জাহান্নামের আগুনকে স্মরণ করবে এবং তা হতে রক্ষা পাওয়ার ব্যবস্থা গ্রহণ করবে।
কাতাদাহ (রহঃ) বর্ণিত একটি মুরসাল হাদীসে রয়েছে যে, রাসূলুল্লাহ
সাল্লাল্লাহু 'আলাইহি ওয়া সাল্লাম বলেছেন : 'তোমাদের দুনিয়ার এই আগুন
জাহান্নামের আগুনের সত্তর ভাগের এক ভাগ।' সাহাবীগণ (রাঃ) এ কথা শুনে
বললেন : 'হে আল্লাহর রাসূল সাল্লাল্লাহু 'আলাইহি ওয়া সাল্লাম! এটাইতো
(জ্বালিয়ে দেয়ার জন্য) যথেষ্ট।' তখন রাসূলুল্লাহ সাল্লাল্লাহু 'আলাইহি ওয়া সাল্লাম
বললেন: 'হ্যাঁ, এ আগুনকেও দু'বার পানি দ্বারা ধৌত করা হয়েছে যাতে আদম
সন্তান এর দ্বারা উপকার লাভ করতে পারে এবং ওর নিকট যেতে পারে।'
(তাবারী ২৩/১৪৪) এ হাদীসটি মুরসাল রূপে বর্ণিত হয়েছে এবং এটা
সম্পূর্ণরূপে বিশুদ্ধ হাদীস ।
ইমাম আহমাদ (রহঃ) কাতাদাহ (রহঃ) হতে একটি মুরসাল হাদীস বর্ণনা
করেছেন। তাতে রয়েছে : আবূ হুরাইরাহ (রাঃ) বলেন, রাসূল সাল্লাল্লাহু
--- OCR End ---