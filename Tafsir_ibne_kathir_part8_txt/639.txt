--- OCR Start ---
সূরা ৭৪ : মুদ্দাসির
৬৩৯
পারা ২৯
সর্বপ্রথম যে আয়াত নাযিল হয় তা ছিল 'পড়'
সহীহ বুখারী ও সহীহ মুসলিমে বর্ণিত আছে যে, আবূ সালামাহকে (রহঃ)
যাবির ইব্‌ন আবদুল্লাহ (রাঃ) বলেছেন যে, রাসূল সাল্লাল্লাহু 'আলাইহি ওয়া
সাল্লামের প্রতি অহী অবতীর্ণ হওয়ায় যে দীর্ঘ বিরতি ঘটেছিল সেই সম্পর্কে বর্ণনা
করছিলেন। তিনি বলেন : 'একদা আমি চলতে রয়েছি, হঠাৎ আকাশের দিক
হতে একটা শব্দ শুনতে পেলাম! চোখ তুলে তাকিয়ে দেখি যে, হেরা পর্বতের
গুহায় যে মালাক/ফেরেশতা আমার নিকট এসেছিলেন তিনি আকাশ ও পৃথিবীর
মাঝখানে একটি কুরসীর উপর বসে রয়েছেন। তাকে এড়িয়ে যাবার জন্য (ভয়ে)
দ্রুত চলতে থাকি, কিন্তু মাটিতে পড়ে যাই। এর পর বাড়ী এসেই বললাম :
আমাকে বস্ত্র দ্বারা আবৃত করে দাও। আমার কথামত বাড়ীর লোকেরা আমাকে
বস্ত্র দ্বারা আচ্ছাদিত করে। তখন أَيُّهَا الْمُدَّثِرُ হতে تُمْ فَأَنْذِرُ পর্যন্ত আয়াত
অবতীর্ণ হয়।' (ফাতহুল বারী ৬/৩৬১, মুসলিম ১/১৪৩)
এটি সহীহ বুখারীর শব্দ এবং এই হিসাবই রক্ষিত আছে। এর দ্বারা স্পষ্ট
জানা যাচ্ছে যে, এর পূর্বেও কোন অহী এসেছিল। কেননা রাসূলুল্লাহ সাল্লাল্লাহু
'আলাইহি ওয়া সাল্লামের এই উক্তিটি বিদ্যমান রয়েছে : 'ইনি ঐ
মালাক/ফেরেশতা যিনি হেরা পর্বতের গুহায় আমার নিকট এসেছিলেন।' অর্থাৎ
জিবরাঈল (আঃ), যিনি তাঁকে সূরা আলাকের নিম্নের আয়াতগুলি গুহার মধ্যে
পাঠ করিয়েছিলেন ঃ
اِقْرَأْ بِاسْمِ رَبِّكَ الَّذِي خَلَقَ . خَلَقَ الْإِنْسَانَ مِنْ عَلَقٍ. اِقْرَأْ وَرَبُّكَ
الْأَكْرَمُ الَّذِي عَلَّمَ بِالْقَلَمِ. عَلَّمَ الْإِنْسَانَ مَا لَمْ يَعْلَم
তুমি পাঠ কর তোমার রবের নামে, যিনি সৃষ্টি করেছেন। সৃষ্টি করেছেন
মানুষকে রক্তপিন্ড হতে। পাঠ কর : আর তোমার রাব্ব মহা মহিমান্বিত, যিনি
কলমের সাহায্যে শিক্ষা দিয়েছেন। তিনি শিক্ষা দিয়েছেন মানুষকে যা সে
জানতনা। (সূরা আ'লাক, ৯৬ : ১-৫)
এরপর কিছু দিনের জন্য তাঁর আগমন বন্ধ হয়ে যায়। তারপর যখন তাঁর
যাতায়াত আবার শুরু হয় তখন প্রথম অহী ছিল সূরা মুদ্‌দাসিরের প্রাথমিক
আয়াতগুলি । ইমাম আহমাদ (রহঃ), আবূ সালামাহ ইব্‌ন আবদুর রাহমান (রহঃ)
থেকে বর্ণনা করেন যে, যাবির ইব্‌ন আবদুল্লাহ (রাঃ) তাকে বলেছেন, তিনি
রাসূল সাল্লাল্লাহু 'আলাইহি ওয়া সাল্লামকে বলতে শুনেছেন : আমার কাছে কিছু
--- OCR End ---