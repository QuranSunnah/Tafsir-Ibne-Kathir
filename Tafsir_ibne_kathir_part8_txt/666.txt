--- OCR Start ---
সূরা ৭৫ : কিয়ামাহ
৬৬৬
পারা ২৯
প্রকাশ্য দৃষ্টিতে দেখতে পাবে। বহু হাদীসে মুতাওয়াতির সনদে, যেগুলি হাদীসের
ইমামগণ নিজেদের কিতাবসমূহে আনয়ন করেছেন, এটা বর্ণিত হয়েছে যে,
মু'মিনরা কিয়ামাতের দিন তাদের রাব্বকে দেখতে পাবে। এ হাদীসগুলিকে কেহ
মুছে ফেলতে পারবেনা এবং অস্বীকারও করতে পারবেনা। সহীহ বুখারী ও সহীহ
মুসলিমে আবূ সাঈদ (রাঃ) ও আবূ হুরাইরাহ (রাঃ) হতে বর্ণিত আছে যে, জনগণ
জিজ্ঞেস করলেন : 'হে আল্লাহর রাসূল সাল্লাল্লাহু 'আলাইহি ওয়া সাল্লাম!
কিয়ামাতের দিন কি আমরা আমাদের রাব্বকে দেখতে পাব?' রাসূলুল্লাহ সাল্লাল্লাহু
'আলাইহি ওয়া সাল্লাম উত্তরে বললেন : 'যখন আকাশ মেঘশূন্য ও সম্পূর্ণ
পরিষ্কার থাকে তখন সূর্য ও চন্দ্রকে দেখতে তোমাদের কোন কষ্ট কিংবা অসুবিধা
হয় কি?' উত্তরে তাঁরা বললেন : 'জী না।' তখন তিনি বললেন : 'এভাবেই
তোমরা তোমাদের রাব্বকে দেখতে পাবে।' (ফাতহুল বারী ১৩/৪৩০, মুসলিম
১/১৬২, ১৬৩)
সহীহ বুখারী ও সহীহ মুসলিমেই যাবির (রাঃ) হতে বর্ণিত আছে যে, একদা
রাতে রাসূলুল্লাহ সাল্লাল্লাহু 'আলাইহি ওয়া সাল্লাম চৌদ্দ তারিখের পূর্ণিমার চাঁদের
দিকে তাকিয়ে বললেন : নিশ্চয়ই তোমরা তোমাদের রাব্বকে দেখতে পাবে
যেমনভাবে এই চাঁদকে তোমরা দেখতে পাচ্ছ। সুতরাং সম্ভব হলে সূর্য উদিত
হওয়ার পূর্বের সালাতে (অর্থাৎ ফাজরের সালাতে) এবং সূর্য অস্ত যাওয়ার পূর্বের
সালাতে (অর্থাৎ আসরের সালাতে) তোমরা কোন প্রকার অবহেলা করবেনা।
(ফাতহুল বারী ১৩/৪২৯, মুসলিম ১/৪৩৯)
সহীহ মুসলিমে সুহাইব (রাঃ) হতে বর্ণিত আছে যে, নাবী সাল্লাল্লাহু 'আলাইহি
ওয়া সাল্লাম বলেছেন, জান্নাতীরা যখন জান্নাতে প্রবেশ করবে তখন আল্লাহ
তা'আলা তাদেরকে জিজ্ঞেস করবেন : 'তোমাদেরকে যদি আমি আরও কিছু
অতিরিক্ত দিই তা তোমরা চাও কি?' তারা উত্তরে বলবে : 'আপনি আমাদের
মুখমণ্ডল উজ্জ্বল করেছেন, আমাদের জান্নাতে প্রবেশ করিয়েছেন এবং আমাদেরকে
জাহান্নাম হতে রক্ষা করেছেন। সুতরাং আমাদের আর কোন্ জিনিসের প্রয়োজন
থাকতে পারে?' তৎক্ষণাৎ পর্দা সরে যাবে। তখন তাদের কাছে অতিরিক্ত আর
কিছুই চাওয়ার থাকবেনা যখন তারা তাদের আনন্দ ও ভালবাসার পাত্র আল্লাহকে
দেখতে পাবে। এটাকেই زيادة বলা হয়েছে।' অতঃপর রাসূলুল্লাহ সাল্লাল্লাহু
'আলাইহি ওয়া সাল্লাম নিম্নের আয়াতটি পাঠ করেনঃ
لِلَّذِينَ أَحْسَنُوا الْحُسْنَى وَزِيَادَةٌ
--- OCR End ---