সূরা ৫৬ : ওয়াকি'আহ
২৬০
পারা ২৭
ক্ষমা প্রদর্শন। ইব্‌ন আব্বাস (রহঃ), মুজাহিদ (রহঃ) এবং সাঈদ ইব্‌ন যুবাইর
(রহঃ) বলেন যে, রাইহান, এর অর্থ হচ্ছে খাদ্য সামগ্রী। এই তিনটি বর্ণনার
ভিতর আসলে কোন পার্থক্য নেই। আল্লাহর নৈকট্য প্রাপ্ত ব্যক্তিরা মারা যাওয়ার
পর আল্লাহর কাছ থেকে পাবে তাঁর ক্ষমা, বিশ্রাম, খাদ্য সামগ্রী, আনন্দ-উৎফুল্লতা
এবং وَجَنَّتُ نَعِيمٍ জান্নাতের বাগান। আবুল আলিয়া (রহঃ) বলেন যে, আল্লাহর
নৈকট্য প্রাপ্ত ব্যক্তিগণের ততক্ষণ পর্যন্ত মৃত্যু ঘটানো হয়না যতক্ষণ পর্যন্ত
জান্নাতের রাইহান নামক স্থানের কোন এক জায়গায় তার রূহকে জায়গা দেয়ার
ব্যবস্থা করা না হয়। (তাবারী ২৩/১৬০)
মুহাম্মাদ ইব্‌ন কা'ব (রহঃ) বলেন যে, মৃত্যুর পূর্বেই মরণমুখী প্রত্যেক ব্যক্তিই
সে জান্নাতী নাকি জাহান্নামী তা জানতে পারে।
একটি সহীহ রিওয়ায়াতে রয়েছে, রাসূল সাল্লাল্লাহু 'আলাইহি ওয়া সাল্লাম
বলেছেন: শহীদদের রূহগুলি সবুজ রংয়ের পাখীর ভিতর অবস্থান করে, যে পাখী
জান্নাতের সব জায়গায় ইচ্ছামত বিচরণ করে ও পানাহার করে এবং আরশের
নীচে লটকানো লণ্ঠনে আশ্রয় নেয়। (মুসলিম ৩/১৫০২)
মুসনাদ আহমাদে রয়েছে, আ'তা ইব্‌ন সাঈদ (রহঃ) বলেন যে, আবদুর
রাহমান ইব্‌ন আবি লাইলা (রহঃ) গাধায় সওয়ার হয়ে একটি জানাযার পিছনে
পিছনে যাচ্ছিলেন। তিনি তখন বার্ধক্যে উপনীত হয়েছিলেন এবং তাঁর চুল দাড়ি
সাদা হয়ে গিয়েছিল। তিনি বলেন যে, অমুকের পুত্র অমুক তাঁর নিকট বর্ণনা
করেছেন যে, তিনি রাসূলুল্লাহ সাল্লাল্লাহু 'আলাইহি ওয়া সাল্লামকে বলতে
শুনেছেনঃ 'যে ব্যক্তি আল্লাহর সাথে সাক্ষাৎ পছন্দ করে, আল্লাহ তা'আলাও তার
সাথে সাক্ষাৎ পছন্দ করেন। পক্ষান্তরে যে ব্যক্তি আল্লাহর সাথে সাক্ষাৎ অপছন্দ
করে, আল্লাহও তার সাথে সাক্ষাৎ অপছন্দ করেন।' এ কথা শুনে সাহাবীগণ
(রাঃ) কাঁদতে শুরু করেন। রাসূলুল্লাহ সাল্লাল্লাহু 'আলাইহি ওয়া সাল্লাম তাঁদেরকে
জিজ্ঞেস করেন: 'তোমরা কাঁদছ কেন?' উত্তরে তাঁরা বলেন: 'আমরাতো মৃত্যুকে
অপছন্দ করি (তাহলেতো আল্লাহর সাথে সাক্ষাৎকে আমাদের পছন্দ করা
হলনা)।' তখন রাসূলুল্লাহ সাল্লাল্লাহু 'আলাইহি ওয়া সাল্লাম তাঁদেরকে বললেনঃ
'আসলে তা নয়। ঐ সময় (মৃত্যুকালীন অবস্থায়) আল্লাহর নৈকট্য প্রাপ্ত
বান্দাদেরকে সুখ-শান্তিময় ও আরামদায়ক জান্নাতের সুংবাদ দেয়া হয়, যার
কারণে তারা যত তাড়াতাড়ি সম্ভব আল্লাহর সাথে মিলিত হতে চায়। তখন
আল্লাহ তাবারাকা ওয়া তা'আলাও তাদের সাথে আরও তাড়াতাড়ি সাক্ষাৎ কামনা