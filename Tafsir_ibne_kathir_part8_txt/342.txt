--- OCR Start ---
সূরা ৫৯ : হাশ্র
৩৪২
পারা ২৮
আত্মসমর্পণ করনা, আমরা তোমাদের সাহায্যার্থে রয়েছি। তোমাদের শত্রু
আমাদেরও শত্রু। আমরা তোমাদের সাথে মিলিত হয়ে তাদের সাথে যুদ্ধ করব।
যুদ্ধ করে তোমাদেরকে বের করে দিলে আমরাও তোমাদের সাথে বের হব।'
কিন্তু তারা ইয়াহুদীদের সাহায্যের জন্য এগিয়ে আসেনি। এদিকে বানী নাযীর
গোত্র ভীত-সন্ত্রস্ত হয়ে পড়ে। সুতরাং তারা রাসূলুল্লাহ সাল্লাল্লাহু 'আলাইহি ওয়া
সাল্লামের নিকট আবেদন করল যে, তিনি যেন তাদেরকে মাদীনা ছেড়ে চলে
যেতে দেন এবং তাদের ধন-সম্পদ ও আসবাব-পত্রের যা কিছু তাদের উটের
উপর বোঝাই করে নিয়ে যেতে পারবে তা যেন তাদেরকে নিয়ে যাওয়ার অনুমতি
দেয়া হয়, কিন্তু অস্ত্র-শস্ত্র নয়।
রাসূলুল্লাহ সাল্লাল্লাহু 'আলাইহি ওয়া সাল্লাম তাদের প্রতি দয়াপরবশ হয়ে
তাদের আবেদন মঞ্জুর করেন এবং তারা তাদের আবাসভূমি ছেড়ে চলে যায়।
যাবার সময় তারা তাদের ঘরগুলি ভেঙ্গে দরজাগুলি পর্যন্ত সাথে নিয়ে যায়।
ওগুলি নিয়ে গিয়ে তারা সিরিয়া ও খায়বারে বসতি স্থাপন করে। তাদের অবশিষ্ট
মালগুলি রাসূলুল্লাহ সাল্লাল্লাহু 'আলাইহি ওয়া সাল্লামের জন্য খাস হয়ে যায় যা
তিনি ইচ্ছামত খরচ করতে পারেন। ওগুলি তিনি ঐ সব লোকের মধ্যে বন্টন
করে দেন যাঁরা প্রথম দিকে হিজরাত করেছিলেন। আনসারগণের মাত্র দু'জন
দরিদ্র লোককে তিনি কিছু অংশ দেন। তাঁরা হলেন সাহল ইব্‌ন হানীফ (রাঃ) ও
আবূ দুযানাহ সিমাক ইন্ন খারাশাহ (রাঃ)। বানু নাযীর গোত্রের মাত্র দু'জন লোক
মুসলিম হয় যাদের ধন-সম্পদ তাদের কাছেই থেকে যায়। একজন হলেন
ইয়ামীন ইবন উমাইর ইব্‌ন কা'ব ইব্‌ন আমর ইবন যিহাশ (রাঃ) এবং অপর জন
হলেন সা'দ ইব্‌ন অহাব (রাঃ)।
একদা রাসূলুল্লাহ সাল্লাল্লাহু 'আলাইহি ওয়া সাল্লাম ইয়ামীনকে (রাঃ) সম্বোধন
করে বলেন : 'হে ইয়ামীন (রাঃ)! তোমার ঐ চাচাতো ভাইটির কথা জান কি যে
আমার ক্ষতি সাধনের জন্য ষড়যন্ত্রে লিপ্ত হয়েছিল?' তাঁর এ কথা শুনে ইয়ামীন
(রাঃ) একটি লোকের মাধ্যমে তাকে হত্যা করেন। সূরা হাশ্র বানু নাযীরের এই
ঘটনা বর্ণনায় অবতীর্ণ হয়।
বানু নাযীরের ঐ দূর্গগুলি মাত্র ছয়দিন অবরোধ ছিল। দূর্গগুলির দৃঢ়তা,
ইয়াহুদীদের সংখ্যাধিক্য, মুনাফিকদের ষড়যন্ত্র ও গোপন চক্রান্ত ইত্যাদি দেখে
অবরোধকারী মুসলিমদের এটা কল্পনাও ছিলনা যে, তারা এত তাড়াতাড়ি সব
ছেড়ে দিয়ে চলে যাবে। কিন্তু আল্লাহর শাস্তি এমন এক দিক হতে এলো যা ছিল
তাদের ধারণাতীত। যেমন আল্লাহ সুবহানাহু বলেনঃ
--- OCR End ---