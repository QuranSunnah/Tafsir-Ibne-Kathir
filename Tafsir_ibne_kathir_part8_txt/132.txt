--- OCR Start ---
)
সূরা ৫২: তুর
১৩২
পারা ২৭
وَمِنَ الَّيْلِ فَسَبِّحْهُ তাঁর পবিত্রতা ঘোষণা কর রাত্রিকালে অর্থাৎ সালাতের
মাধ্যমে ও তিলাওয়াতে কুরআনের মাধ্যমে রাত্রিকালে তাঁর ইবাদাত ও যিক্
করতে থাক। যেমন অন্য জায়গায় রয়েছে:
وَمِنَ الَّيْلِ فَتَهَجَّدْ بِهِ نَافِلَةً لَّكَ عَلَى أَنْ يَبْعَثَكَ رَبُّكَ مَقَامًا مَّحْمُودًا
আর রাতের কিছু অংশে তাহাজ্জুদ কায়েম করবে; এটা তোমার এক অতিরিক্ত
কর্তব্য; আশা করা যায় তোমার রাব্ব তোমাকে প্রতিষ্ঠিত করবেন প্রশংসিত
স্থানে। (সূরা বানী ইসরাঈল, ১৭ ঃ ৭৯) আল্লাহ তা'আলা বলেনঃ
وَإِذْبَارَ النُّجُومِ ইব্‌ আব্বাস (রাঃ) বলেন যে, এর অর্থ হচ্ছে ‘তারকার অস্ত
গমনের পর' দ্বারা ফাজরের ফার্য সালাতের পূর্বের দুই রাকআত সালাতকে
বুঝানো হয়েছে। তারকা যখন অস্তমিত হবার জন্য ঝুঁকে পড়ে তখন এই দুই
রাকআত সালাত আদায় করা হয়ে থাকে। (তাবারী ২২/৩৭৯)
সহীহ বুখারী ও সহীহ মুসলিমে আয়িশা (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম ফাজরের দুই রাক'আত সালাতের
চেয়ে অন্য কোন নফল সালাতের বেশি পাবন্দী করতেননা। (ফাতহুল বারী
৩/৫৫, মুসলিম ১/৫০১)
সহীহ মুসলিমে রয়েছে যে, রাসূলুল্লাহ সাল্লাল্লাহু 'আলাইহি ওয়া সাল্লাম
বলেছেন: 'ফাজরের ফার্য সালাতের পূর্বের দুই রাকআত সুন্নাত সালাত সারা
দুনিয়া ও ওর মধ্যস্থিত সমস্ত জিনিস অপেক্ষা উত্তম।' (মুসলিম ১/৫০১)
সূরা তূর -এর তাফসীর সমাপ্ত।
--- OCR End ---