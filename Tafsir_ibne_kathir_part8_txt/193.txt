সূরা ৫৫ : আর রাহমান
১৯৩
পারা ২৭
যাবির (রাঃ) হতে বর্ণিত আছে যে, একদা রাসূলুল্লাহ সাল্লাল্লাহু 'আলাইহি
ওয়া সাল্লাম সাহাবীগণের (রাঃ) সমাবেশে আগমন করেন এবং সূরা আর-রাহমান
প্রথম হতে শেষ পর্যন্ত পাঠ করেন। সাহাবায়ে কিরাম (রাঃ) নীরবে শুনতে
থাকেন। তখন রাসূলুল্লাহ সাল্লাল্লাহু 'আলাইহি ওয়া সাল্লাম তাঁদেরকে বলেন :
'আমি জিনের রাতে এ সূরাটি তাদের কাছে পাঠ করেছিলাম, তারা তোমাদের
চেয়ে উত্তমরূপে জবাব দিয়েছিল। যখনই আমি $$فَبِأَيِّ آلَآءِ رَبِّكُمَا تُكَذِّبْنِ$$
আয়াতে এসেছি তখনই তারা জবাবে বলেছেঃ
$$لا بِشَيْءٍ مِنْ نِعَمِكَ رَبَّنَا نُكَذِّبُ فَلَكَ الْحَمْدُ$$
হে আমাদের রাব্ব! আমরা আপনার অনুগ্রহসমূহের কোন অনুগ্রহকেই
অস্বীকার করিনা। সুতরাং সমস্ত প্রশংসা আপনারই জন্য। (তিরমিযী ৯/১৭৭,
গারীব, হাকিম ২/৪৭৩)
এই রিওয়ায়াতটিই তাফসীর ইব্‌ন জারীরেও বর্ণিত হয়েছে। তাতে রয়েছে
যে, রাসূলুল্লাহ সাল্লাল্লাহু 'আলাইহি ওয়া সাল্লাম নিজেই এই সূরাটি পাঠ
করেছিলেন অথবা তাঁর সামনে এটা পাঠ করা হয়েছিল। ঐ সময় সাহাবীগণকে
নীরব থাকতে দেখে তিনি এ কথা বলেছিলেন। আর জিনদের উত্তরের শব্দগুলি
নিম্নরূপ ছিল:
$$لا بِشَيْءٍ مِنْ نِعَمِ رَبَّنَا نُكَذِّبُ$$
'আমাদের রবের এমন কোন নি'আমাত নেই যা আমরা অস্বীকার করতে
পারি।' হাফিয বাযযারও (রহঃ) উপরোক্ত হাদীসটি রিওয়ায়াত করেছেন।
(তাবারী ২৩/২৩, কাসফ আল আসতার ৩/৭৪)
পরম করুণাময়, অসীম
দয়ালু আল্লাহর নামে (শুরু
করছি)।
১। দয়াময় আল্লাহ!
২। তিনিই শিক্ষা দিয়েছেন
কুরআন।
$$بِسْمِ اللهِ الرَّحْمنِ الرَّحِيمِ$$
$$ا. الرَّحْمَنُ$$
$$.. عَلَّمَ الْقُرْآنَ$$