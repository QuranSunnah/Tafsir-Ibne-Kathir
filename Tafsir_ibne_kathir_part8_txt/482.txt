--- OCR Start ---
সূরা ৬৬ : তাহ্রীম
৪৮২
পারা ২৮
আল্লাহ তাঁর রাসূলকে অবহিত করলেন
সহীহ বুখারীতে এই আয়াতের ক্ষেত্রে রয়েছে যে, রাসূলুল্লাহ সাল্লাল্লাহু
'আলাইহি ওয়া সাল্লাম যাইনাব বিন্ত জাহশের (রাঃ) ঘরে মধু পান করতেন এবং
এ কারণে তিনি তাঁর ঘরে কিছুক্ষণ বিলম্ব করতেন। এই জন্য আয়িশা (রাঃ) ও
হাফসা (রাঃ) পরস্পর পরামর্শ করেন যে, তাদের মধ্যে যারই কাছে নাবী
সাল্লাল্লাহু 'আলাইহি ওয়া সাল্লাম আসবেন তিনি যেন তাঁকে বলেন: 'আপনার মুখ
হতে মাগাফীরের (লেবু বা আঠা জাতীয় জিনিস যাতে গন্ধ রয়েছে) গন্ধ আসছে,
সম্ভবতঃ আপনি মাগাফীর খেয়েছেন!' সুতরাং তাঁরা এ কথাই বলেন। তখন
রাসূলুল্লাহ সাল্লাল্লাহু 'আলাইহি ওয়া সাল্লাম বলেন : 'আমি যাইনাবের (রাঃ) ঘরে
মধু পান করেছি। এখন আমি শপথ করছি যে, আর কখনও আমি মধু পান
করবনা।' (ফাতহুল বারী ১১/৫৭২) ইমাম বুখারী (রহঃ) এ হাদীসটিকে কিতাবুল
ঈমান ওয়ান নুযূর-এর মধ্যেও কিছু বৃদ্ধি সহকারে আনয়ন করেছেন। তাতে
রয়েছে যে, এখানে দু'জন স্ত্রী দ্বারা আয়িশা (রাঃ) ও হাফসাকে (রাঃ) বুঝানো
হয়েছে। আর চুপে-চুপে কথা বলা দ্বারা বুঝানো হয়েছে 'আমি মধু পান করেছি'
এই উক্তিটি। (ফাতহুল বারী ৯/২৮৭) তিনি কিতাবুত তালাকে এ হাদীসটি
উল্লেখ করে বলেন যে, মাগাফীর হল গাঁদের সাথে সাদৃশ্যযুক্ত একটি জিনিস যা
ঘাসে জন্মে থাকে এবং তাতে কিছুটা মিষ্টতা রয়েছে।
ইমাম বুখারী (রহঃ) কিতাবুত্ তালাকে এ হাদীসটি আয়িশা (রাঃ) হতে বর্ণনা
করেছেন। তাতে বর্ণিত আছে: 'রাসূলুল্লাহ সাল্লাল্লাহু 'আলাইহি ওয়া সাল্লাম মিষ্টি
ও মধু খুব ভালবাসতেন। আসরের সালাতের পর তিনি তাঁর স্ত্রীদের নিকট
যেতেন এবং কেহকেও নিকটে করে নিতেন। একদা তিনি হাফসার (রাঃ) নিকট
গমন করেন এবং অন্যান্য দিন তার কাছে যতক্ষণ অবস্থান করতেন, সেই দিন
তদপেক্ষা বেশীক্ষণ অবস্থান করেন। এতে আমার মনে হিংসাবোধ জেগে উঠে।
খবর নিয়ে জানলাম যে, তার কাওমের এক মহিলা এক মশক মধু তার কাছে
উপঢৌকন স্বরূপ পাঠিয়েছেন। তিনি রাসূলুল্লাহ সাল্লাল্লাহু 'আলাইহি ওয়া
সাল্লামকে ঐ মধুর শরবত পান করিয়েছেন। আমি মনে মনে বললাম যে, ঠিক
আছে, কৌশল করে আমি রাসূলুল্লাহ সাল্লাল্লাহু 'আলাইহি ওয়া সাল্লামকে এটা
হতে ফিরিয়ে দিব। সুতরাং আমি সাওদাহ্ বিন্ত যাম'আহকে (রাঃ) বললামঃ
তোমার ঘরে যখন রাসূলুল্লাহ সাল্লাল্লাহু 'আলাইহি ওয়া সাল্লাম আসবেন এবং
তোমার নিকটবর্তী হবেন তখন তুমি তাঁকে বলবে : 'আজ কি আপনি মাগাফীর
খেয়েছেন?' তিনি জবাবে বলবেন : 'না।' তখন তুমি বলবে : তাহলে এই গন্ধ
--- OCR End ---