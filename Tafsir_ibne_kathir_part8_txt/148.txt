--- OCR Start ---
সূরা ৫৩ : নাজম
১৪৮
পারা ২৭
'আলাইহি ওয়া সাল্লামকে এ খবর দেন। রাসূলুল্লাহ সাল্লাল্লাহু 'আলাইহি ওয়া
সাল্লাম বলেন যে, ওটাই ছিল উয্যা। (নাসাঈ ৬/৪৭৪)
লাত ছিল সাকীফ গোত্রের মূর্তি। তারা ছিল তায়েফের অধিবাসী। ওর
মুতাওয়াল্লী ও খাদেম ছিল বানু মু'তাব। (ইন্ন হিশাম ১/৮৭) ওটাকে ভেঙ্গে
ফেলার জন্য রাসূলুল্লাহ সাল্লাল্লাহু 'আলাইহি ওয়া সাল্লাম সেখানে মুগীরা ইব্‌
শু'বা (রাঃ) ও আবূ সুফিয়ান সাখ ইব্‌ন হারবকে (রাঃ) প্রেরণ করেন। তাঁরা
ওটাকে নিশ্চিহ্ন করে দিয়ে ওর স্থলে মাসজিদ নির্মাণ করেন।
মানাত ছিল আউস, খাযরাজ এবং তাদের ন্যায় মত পোষণকারী
ইয়াস্রিববাসী (মাদীনা) অন্যান্য লোকদের মূর্তি। ওটা মুসাল্লালের দিকে সমুদ্র
তীরবর্তী কুদাইদ নামক স্থানে অবস্থিত ছিল। সেখানেও রাসূলুল্লাহ সাল্লাল্লাহ
'আলাইহি ওয়া সাল্লাম আবূ সুফিয়ান শাখর ইন্ন হারবকে (রাঃ) অথবা আলী
ইব্‌ন আবী তালিবকে (রাঃ) ওটা ধ্বংস করার জন্য প্রেরণ করেন। তিনি সেখানে
গিয়ে ওকে ভেঙ্গে টুকরা টুকরা করে ফেলেন।
ইবন ইসহাক (রহঃ) বলেন: যুলখালাসা ছিল দাউস, খাশআম, বাজীলাহ
এবং তাদের নিকটবর্তী তাবালায় যেসব আরাব বসবাস করত তাদের এবং
অন্যান্য লোকদের মূর্তির উপাসনালয়। (ইন্ন হিশাম ১/৮৭) ঐ লোকগুলো
ওটাকে দক্ষিণের কা'বা বলত। আর মাক্কার কা'বাকে তারা বলত উত্তরের কা'বা।
ওটা রাসূলুল্লাহ সাল্লাল্লাহু 'আলাইহি ওয়া সাল্লামের নির্দেশক্রমে জারীর ইন্ন
আবদুল্লাহ ইব্‌ন বাযালীর (রাঃ) হাতে ধ্বংস হয়।
ইবন ইসহাক (রহঃ) বলেন যে, ফাল্স ছিল তাই গোত্র এবং তাদের
আশেপাশে বসবাসকারী অন্যান্য আরাবীয়দের বুতখানা। ইব্‌ন হিশাম (রহঃ)
বলেন, বিভিন্ন বিজ্ঞজন তাকে বলেছেন যে, ওটা সালমা ও আজ্জার মধ্যস্থিত তাই
পাহাড়ে অবস্থিত ছিল। ওটাকে ভেঙ্গে ফেলার কাজে আলী ইব্‌ন আবি তালিব
(রাঃ) আদিষ্ট হয়েছিলেন। তিনি ওটাকে ভেঙ্গে ফেলেন এবং সেখান হতে দু'টি
তরবারী সংগ্রহ করেন। রাসূলুল্লাহ সাল্লাল্লাহু 'আলাইহি ওয়া সাল্লাম তরবারী দু'টি
তাঁকেই দিয়ে দেন।
ইবন ইসহাক (রহঃ) আরও বলেন : হিমায়ের গোত্র এবং ইয়ামানবাসী
সানআয় তাদের উপাসনালয় নির্মাণ করেছিল। ওটাকে 'রাইয়াম' বলা হত।
কথিত আছে যে, ওর মধ্যে একটি কালো ক্ষুকুর ছিল এবং হিমায়িরী গোত্রের
ধার্মীক লোকেরা, যারা তুব্বার সঙ্গে বের হয়েছিলেন, তারা ঐ কুকুরটিকে বের
করে হত্যা করেন এবং ঐ বুতখানাকে মাটির সাথে মিশিয়ে ফেলেন।
--- OCR End ---