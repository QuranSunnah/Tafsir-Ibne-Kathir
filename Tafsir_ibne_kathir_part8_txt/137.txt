সূরা ৫৩ : নাজম
১৩৭
পারা ২৭
(জিবরাঈল আঃ) শক্তিশালী, মন্তব্য করেছেন মুজাহিদ (রহঃ), হাসান (রহঃ) এবং
ইবন যায়িদ (রহঃ)। (তাবারী ২২/৪৯৯, কুরতুবী ১৭/৮৫)
আবদুল্লাহ ইবন উমার (রাঃ) এবং আবূ হুরাইরাহ (রাঃ) হতে বর্ণিত আছে
যে, রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন : 'সাদাকাহ ধনী ও
সুস্থ-সবলের জন্য হারাম।' (আবূ দাঊদ ২/২৮৬, নাসাঈ ৫/৯৯) এখানে مِرَّةٍ
শব্দ রয়েছে। মহান আল্লাহ বলেনঃ
فَاسْتَوَى 'সে নিজ আকৃতিতে স্থির হয়েছিল।' হাসান (রহঃ), মুজাহিদ (রহঃ),
কাতাদাহ (রহঃ) এবং রাবী ইব্‌ন আনাস (রহঃ) বলেন যে, এর অর্থ হচ্ছে
জিবরাঈল (আঃ)। (তাবারী ২২/৫০১) এরপর মহামহিমান্বিত আল্লাহ বলেন :
وَهُوَ بِالْأُفُقِ الْأَعْلَى তখন সে ঊর্ধ্ব দিগন্তে ছিল। ইকরিমাহ (রহঃ) বলেন,
যেখান হতে সকাল হয়। মুজাহিদ (রহঃ) বলেন, যেখান থেকে সূর্য উদিত হয়।
কাতাদাহ (রহঃ) বলেন যে, যে জায়গা থেকে দিনের শুরু হয় । (তাবারী ১৭/৮৮)
ইবন যায়িদ (রহঃ) এবং অন্যান্যরাও অনুরূপ বলেছেন।
আবদুল্লাহ ইবন মাসউদ (রাঃ) হতে বর্ণিত আছে যে, আল্লাহ তা'আলা
যতবার চেয়েছেন ততবার রাসূলুল্লাহ সাল্লাল্লাহু 'আলাইহি ওয়া সাল্লাম
জিবরাঈলকে (আঃ) তাঁর সঠিক আকৃতিতে দেখেছিলেন। তাঁর ছয়শ'টি পালক
ছিল। এক একটি পালক বা ডানা এমনই ছিল যে, আকাশের প্রান্তকে পূর্ণ করে
ফেলছিল। ওগুলি হতে এত পান্না ও মণি-মুক্তা ঝরে পড়ছিল যে, তার হিসাব
একমাত্র আল্লাহই জানেন।' (আহমাদ ১/৩৯৫,৪১২)
ইব্‌ন আব্বাস (রাঃ) হতে বর্ণিত আছে যে, নাবী সাল্লাল্লাহু 'আলাইহি ওয়া
সাল্লাম জিবরাঈলকে (আঃ) তাঁর আসল আকৃতিতে দেখার জন্য তাঁর কাছে
আবেদন জানান। তখন জিবরাঈল (আঃ) তাঁকে বলেন: 'আপনি এ জন্য আল্লাহ
তা'আলার নিকট প্রার্থনা করুন।' রাসূলুল্লাহ সাল্লাল্লাহু 'আলাইহি ওয়া সাল্লাম
প্রার্থনা করলে দেখতে পান যে, কি একটা জিনিস পূর্ব দিক হতে উঁচু হয়ে উঠছে
এবং ছড়িয়ে পড়ছে। ওটা দেখার সাথে সাথে তিনি অজ্ঞান হয়ে পড়েন।
তৎক্ষণাৎ জিবরাঈল (আঃ) আগমন করেন এবং তাঁর জ্ঞান ফিরিয়ে দেন এবং
তাঁর মুখের লালা মুছিয়ে দেন। (আহমাদ ১/৩২২)