সূরা ৫৯ : হাশ্র
৩৫৬
পারা ২৮
চীৎকার করছেন! এমন সময় একজন মুসলিম পানির মশক কাঁধে নিয়ে এলেন।
ঐ পানি তিনি আহত মুজাহিদগণের সামনে পেশ করলেন। কিন্তু একজন বললেন
: ঐ যে, ঐ ব্যক্তিকে দাও। তিনি ঐ দ্বিতীয় মুজাহিদের নিকট গেলেন। তিনি
তখন তাঁর পার্শ্ববর্তী আর এক ব্যক্তিকে দেখিয়ে দিলেন। ঐ মুসলিমটি তখন
তৃতীয় মুজাহিদের নিকট গিয়ে দেখেন যে, তাঁর প্রাণবায়ু নির্গত হয়ে গেছে!
ততক্ষণে বাকি অন্য দুই মুজাহিদও শহীদ হয়ে যান। তাদের কেহই 'অপর ভাই
পান করবেন' এ আশায় নিজে পান করলেননা। আল্লাহ তাঁদের প্রতি সন্তুষ্ট থাকুন
ও তাদেরকে সন্তুষ্ট রাখুন!'
আবূ হুরাইরাহ (রাঃ) হতে বর্ণিত আছে যে, একটি লোক রাসূলুল্লাহ সাল্লাল্লাহু
'আলাইহি ওয়া সাল্লামের নিকট এসে বলে : 'হে আল্লাহর রাসূল সাল্লাল্লাহু
'আলাইহি ওয়া সাল্লাম! দারিদ্রতা আমাকে আঘাত হেনেছে। মেহেরবানী করে
আমার জন্য কিছু খাবারের ব্যবস্থা করুন!' রাসূলুল্লাহ সাল্লাল্লাহু 'আলাইহি ওয়া
সাল্লাম তখন তাঁর স্ত্রীদের বাড়ীতে লোক পাঠান (যদি কারও কাছে কোন খাবার
থেকে থাকে)। কিন্তু তাঁদের কারও বাড়ীতেই কিছুই পাওয়া গেলনা। তিনি তখন
জনগণকে লক্ষ্য করে বললেন : 'আজ রাতে আমার এই মেহমানকে খাদ্য
খাওয়াবে এমন কেহ আছে কি? আল্লাহ তার উপর দয়া করবেন।' একজন
আনসারী (রাঃ) দাঁড়িয়ে বললেন : 'হে আল্লাহর রাসূল সাল্লাল্লাহু 'আলাইহি ওয়া
সাল্লাম! আমি (আছি)।' অতঃপর তিনি লোকটিকে সাথে নিয়ে বাড়ী চললেন।
বাড়ী গিয়ে স্ত্রীকে বললেন : 'দেখ, ইনি রাসূলুল্লাহ সাল্লাল্লাহু 'আলাইহি ওয়া
সাল্লামের মেহমান! তার জন্য আতিথেয়তার ব্যবস্থা কর।' এ কথা শুনে তাঁর স্ত্রী
বললেন : 'আল্লাহর শপথ! বাড়ীতে আজ শিশুদের খাবার ছাড়া আর কিছুই
নেই।' আনসারী তখন তাঁর স্ত্রীকে বললেন : 'রাতের খাবার না খাওয়ায়েই
শিশুদের শুইয়ে দাও। মেহমানের খাওয়ার সময় তুমি প্রদীপটি নিভিয়ে দিবে।
তখন মেহমান মনে করবে যে, আমরা খেতে রয়েছি।' স্ত্রী তাই করলেন। সকালে
আনসারী লোকটি রাসূলুল্লাহ সাল্লাল্লাহু 'আলাইহি ওয়া সাল্লামের কাছে হাযির হলে
তিনি বলেন : 'মহামহিমান্বিত আল্লাহ এই ব্যক্তির এবং তার স্ত্রীর রাতের কাজ
দেখে খুশি হয়েছেন এবং হেসেছেন।' ঐ ব্যাপারেই وَيُؤْثِرُونَ عَلَى أَنْفُسِهِمْ وَلَوْ
كَانَ بِهِمْ خَصَاصَةٌ এ আয়াতটি অবতীর্ণ হয়। (ফাতহুল বারী ৮/৫০০, ৭/১৪৯;
মুসলিম ৩/১৬২৪, ১৬২৫; তিরমিযী ৯/১৯৭, নাসাঈ ৬/৬৮৬) আবূ তালহা