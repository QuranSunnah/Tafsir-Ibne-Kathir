--- OCR Start ---
সূরা ৬৯ : হাক্কাহ
৫৫৯
পারা ২৯
আল্লাহ তা'আলা জাহান্নামের প্রহরী মালাইকাকে নির্দেশ দিবেন যে, তারা যেন
কিয়ামাতের মাইদান থেকে পাপীদেরকে পাকড়াও করে তাদের গলদেশে লোহার
বেড়ি পড়িয়ে দেয় এবং ঐ অবস্থায় জাহান্নামে নিক্ষেপ করে।
অতঃপর পুনরায় তাকে শৃংখলিত করা হবে সত্তর হাত দীর্ঘ এক শৃংখলে।
কা'ব আহবার (রহঃ) বলেন যে, এই শৃংখলের এক একটি আংটা হবে সারা
পৃথিবী-পূর্ণ লোহার সমান। ইব্‌ন আব্বাস (রাঃ) ও ইব্‌ন জুরায়েজ (রহঃ) বলেন
যে, এটা হবে মালাইকার হাতের মাপে। আবদুল্লাহ ইব্‌ন আব্বাস (রাঃ) বলেন
যে, এই শৃংখল তার দেহে পরিয়ে দেয়া হবে। পায়খানার পথ দিয়ে ভরে মুখ
দিয়ে বের করে নেয়া হবে। তাকে এমনভাবে আগুনে ভাজা হবে যেমনভাবে
কাবাব ভাজা হয়। এটাও বর্ণিত আছে যে, তার দেহের পিছন দিয়ে এই শৃংখল
পরানো হবে এবং নাকের দুই ছিদ্র দিয়ে তা বের করে নেয়া হবে, ফলে সে
পায়ের ভরে দাঁড়াতে পারবেনা। (তাবারী ২৩/৫৮৯)
মুসনাদ আহমাদে আবদুল্লাহ ইব্‌ন আমর (রাঃ) হতে বর্ণিত আছে যে,
রাসূলুল্লাহ সাল্লাল্লাহু 'আলাইহি ওয়া সাল্লাম বলেছেন: আকাশ থেকে যদি একটি
পাথর যমীনে নিক্ষেপ করা হয় এবং এর দূরত্ব যদি পাঁচশত বছরের ভ্রমনের
পথের সমান হয় তাহলে রাত হওয়ার পূর্বেই ঐ পাথর যমীনে পৌছে যাবে। ঐ
পাথরটি যদি জাহান্নামের মুখ থেকে ছেড়ে দেয়া হয় তাহলে উহার জাহান্নামের
তলদেশে পৌঁছতে সময় লাগবে চল্লিশ বছর। (আহমাদ ২/১৯৭, তিরমিযী
৭/৩১৩) ইমাম তিরমিযী (রহঃ) হাদীসটিকে হাসান বলেছেন।
মহাপ্রতাপান্বিত আল্লাহ বলেন : সে মহান আল্লাহয় বিশ্বাসী ছিলনা এবং
অভাবগ্রস্তকে খাদ্যদানে উৎসাহিত করতনা। অর্থাৎ না সে আল্লাহর ইবাদাত ও
আনুগত্য করত, আর না তাঁর মাখলুকের হক আদায় করে তাদের উপকার
করত। মাখলুকের উপর আল্লাহর হক এই যে, তারা তাঁর একাত্মবাদে বিশ্বাস
করবে এবং তাঁর সাথে অন্য কেহকেও শরীক করবেনা। আর বান্দাদের একের
অপরের উপর হক এই যে, একে অপরের সাথে সদাচরণ করবে, সৎ কাজে
সাহায্য করবে এবং সহানুভূতি দেখাবে। ভাল কাজে একে অপরকে সাহায্য
করবে। এ জন্যই আল্লাহ তাবারাকা ওয়া তা'আলা এ দু'টি হককে একই সাথে
বর্ণনা করেছেন। যেমন তিনি বলেন: 'তোমরা সালাত প্রতিষ্ঠিত কর ও যাকাত
দাও।' নাবী কারীম সাল্লাল্লাহু 'আলাইহি ওয়া সাল্লাম ইন্তিকালের সময় এ দু'টিকে
এক সাথে বর্ণনা করেছিলেন। তিনি বলেছিলেন: 'তোমরা সালাতের হিফাযাত
করবে ও অধীনস্তদের সাথে সদাচরণ করবে।' (নাসাঈ ৪/২৫৮) এরপর আল্লাহ
তা'আলা বলেনঃ
--- OCR End ---