--- OCR Start ---
সূরা ৫৩ : নাজম
১৪৩
পারা ২৭
কিয়ামাতের জ্ঞান শুধু আল্লাহর নিকট রয়েছে, তিনিই বৃষ্টি বর্ষণ করেন এবং
তিনিই জানেন যা জরায়ুতে রয়েছে। (সূরা লুকমান, ৩১ : ৩৪)
আয়িশা (রাঃ) অতঃপর বলেন : যে বলবে যে, আল্লাহ তা'আলা রাসূল সাল্লাল্লাহু
'আলাইহি ওয়া সাল্লামের উপর যে সমস্ত আয়াত নাযিল করেছেন তার কিছু কিছু
তিনি গোপন রেখেছেন, তাহলে সে মিথ্যা বলবে। অতঃপর তিনি পাঠ করেন :
يَأَيُّهَا الرَّسُولُ بَلِّغْ مَا أُنْزِلَ إِلَيْكَ مِنْ رَّبِّكَ
হে রাসূল! যা কিছু তোমার রবের পক্ষ থেকে তোমার উপর অবতীর্ণ করা
হয়েছে, তুমি (মানুষকে) সব কিছুই পৌঁছে দাও। (সূরা মায়িদাহ, ৫ : ৬৭)
এরপর তিনি বলেন : রাসূল সাল্লাল্লাহু 'আলাইহি ওয়া সাল্লাম দুইবার
জিবরাঈলকে (আঃ) তার প্রকৃত আকৃতিতে দেখেছেন। (আহমাদ ৬/৪৯)
মুসনাদ আহমাদে রয়েছে যে, মাসরূক (রহঃ) আয়িশার (রাঃ) সামনে
কুরআনুল হাকীমের নিম্নের আয়াতগুলি পাঠ করেন :
وَلَقَدْ رَاهُ بِالْأُفُقِ الْمُبِيْنِ
সেতো তাকে স্পষ্ট দিগন্তে অবলোকন করেছে। (সূরা তাক্বীর, ৮১ : ২৩) '
তখন আয়িশা (রাঃ) বলেন, এই উম্মাতের মধ্যে সর্বপ্রথম এই আয়াতগুলি
সম্পর্কে আমিই রাসূলুল্লাহ সাল্লাল্লাহু 'আলাইহি ওয়া সাল্লামকে জিজ্ঞেস
করেছিলাম। তিনি উত্তরে বলেছিলেন: 'এর দ্বারা আমার জিবরাঈলকে (আঃ)
দর্শন বুঝানো হয়েছে।' তিনি মাত্র দুইবার আল্লাহর এই বিশ্বস্ত মালাককে তাঁর
প্রকৃত আকৃতিতে দেখেছিলেন। একবার আকাশ হতে যমীনে অবতরণের সময়
দেখেছিলেন যে, ঐ সময় আকাশ ও পৃথিবীর মধ্যস্থিত সমস্ত ফাঁকা জায়গা তাঁর
দেহে পূর্ণ ছিল।' (আহমাদ ৬/২৪১, ফাতহুল বারী ৮/৪৭২, মুসলিম ১/৩৫৯)
আবূ যার (রাঃ) বলেন: আমিতো স্বয়ং রাসূলুল্লাহ সাল্লাল্লাহু 'আলাইহি ওয়া
সাল্লামকে এ প্রশ্ন করেছিলাম যে, তিনি কি আল্লাহকে দেখেছিলেন? তিনি জবাবে
বলেছিলেন : তিনিতো নূর, সুতরাং কি করে আমি তাঁকে দেখতে পারি?'
(মুসলিম) আহমাদ (রহঃ) বলেনঃ 'এই হাদীসের ব্যাখ্যা যে কি করব তা আমার
বোধগম্য হয়না।' অন্য বর্ণনায় রয়েছে : 'আমি নূর দেখেছিলাম ।
মালাইকা, নূর ইত্যাদি দ্বারা সিদরাতুল মুনতাহা পরিপূর্ণ
ইবন মাসউদ (রাঃ) বলেন যে, মি'রাজের রাতে রাসূলুল্লাহ সাল্লাল্লাহু
'আলাইহি ওয়া সাল্লাম সিদরাতুল মুনতাহা পর্যন্ত পৌঁছেন যা সপ্তম আকাশে
রয়েছে। যমীন হতে যে জিনিস উপরে উঠে যায় তা এখান পর্যন্ত উঠে। তারপর
--- OCR End ---