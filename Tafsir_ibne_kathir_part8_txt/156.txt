সূরা ৫৩ : নাজম
১৫৬
পারা ২৭
فَلَا تُزَلُّوا أَنْفُسَكُمْ অতএব তোমরা তোমাদের ব্যাপারে সাফ৷ই গাইবেনা
কিংবা আত্মপ্রশংসা করবেনা। অতঃপর মহান আল্লাহ বলেনঃ
هُوَ أَعْلَمُ بِمَنِ اتَّقَى তোমাদের মধ্যে মুত্তাকী কে, কার অন্তরে আল্লাহর ভয়
রয়েছে তা আল্লাহ তা'আলাই খুব ভাল জানেন।' যেমন অন্য আয়াতে রয়েছেঃ
أَلَمْ تَرَ إِلَى الَّذِينَ يُزَكُونَ أَنْفُسَهُمْ بَلِ اللَّهُ يُزَكِّي مَنْ يَشَاءُ وَلَا يُظْلَمُوْنَ فَتِيلًا
তুমি কি তাদের প্রতি লক্ষ্য করনি যারা স্বীয় পবিত্রতা প্রকাশ করে? বরং
আল্লাহ যাকে ইচ্ছা পবিত্র করেন এবং তারা এক সূতা পরিমাণও অত্যাচারিত
হবেনা। (সূরা নিসা, ৪ : ৪৯)
মুহাম্মাদ ইব্‌ন আমর ইবন 'আতা (রহঃ) হতে বর্ণিত, তিনি বলেন : 'আমি
আমার মেয়ের নাম বাররাহ রেখেছিলাম। তখন আমাকে যাইনাব বিন্ত আবি
সালামাহ (রাঃ) বলেন: রাসূলুল্লাহ সাল্লাল্লাহু 'আলাইহি ওয়া সাল্লাম এ নাম
রাখতে নিষেধ করেছেন। স্বয়ং আমার নামও বাররাহ ছিল। তখন রাসূলুল্লাহ
সাল্লাল্লাহু 'আলাইহি ওয়া সাল্লাম আমাকে বললেন : 'তোমরা আত্মপ্রশংসা করনা,
তোমাদের সৎ লোকদের সম্পর্কে আল্লাহ তা'আলাই সম্যক অবহিত।' তখন
সাহাবীগণ বললেন : 'তাহলে এর নাম কি রাখতে হবে?' উত্তরে তিনি বললেনঃ
'তোমরা এর নাম যাইনাব রেখে দাও।' (মুসলিম ৩/১৬৮৭)
আবদুর রাহমান ইব্‌ন আবূ বাকরাহ (রহঃ) তার পিতা হতে বর্ণনা করেন, এক
লোক রাসূলুল্লাহ সাল্লাল্লাহু 'আলাইহি ওয়া সাল্লামের সামনে কোন এক লোকের খুব
প্রশংসা করে। রাসূলুল্লাহ সাল্লাল্লাহু 'আলাইহি ওয়া সাল্লাম তখন তাকে বললেন :
'তোমার অকল্যাণ হোক! তুমিতো তোমার সাথীর গলা কেটে দিলে?' এ কথা তিনি
কয়েকবার বললেন। অতঃপর তিনি বললেন, কারও প্রশংসা যদি করতেই হয়
তাহলে বলবে : 'আমার ধারণা অমুক লোকটি এই রূপ। সঠিক জ্ঞান একমাত্র
আল্লাহ তা'আলারই আছে। আল্লাহর (ঘোষণার) পূর্বে আমি কখনই কারও সততার
ব্যাপারে প্রশংসা করবনা ।' (আহমাদ ৫/৪১, ৪৬; ফাতহুল বারী ৫/৩২৪,
১০/৪৯১, ৫৬৭; মুসলিম ৪/২২৯৬, আবূ দাউদ ৫/১৫৪, ইব্‌ন মাজাহ ২/১২৩২)
হাম্মাম ইবন হারিস (রহঃ) হতে বর্ণিত, এক লোক উসমানের (রাঃ) সামনে
তাঁর প্রশংসা করে। তখন মিকদাদ ইব্‌ন আসওয়াদ (রাঃ) লোকটির মুখে বালি
নিক্ষেপ করেন এবং বলেন : 'আমাদেরকে রাসূলুল্লাহ সাল্লাল্লাহু 'আলাইহি ওয়া