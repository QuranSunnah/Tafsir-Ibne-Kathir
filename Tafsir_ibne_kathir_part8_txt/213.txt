সূরা ৫৫ : আর রাহমান
২১৩
পারা ২৭
ভীতি অন্তরে রাখবে তারাও জান্নাতে যাবে। এ জন্যই এরপরে দানব ও মানবকে
সম্বোধন করে বলা হয়েছে : 'সুতরাং তোমরা উভয়ে তোমাদের রবের কোন
অনুগ্রহ অস্বীকার করবে?'
এরপর আল্লাহ তা'আলা জান্নাত দু'টির গুণাবলী বর্ণনা করছেন যে, উভয়
জান্নাতই বহু শাখা-পল্লব বিশিষ্ট বৃক্ষে পূর্ণ। নানা প্রকারের সুস্বাদু ফল সেখানে
বিদ্যমান রয়েছে। সুতরাং দানব ও মানবের উচিত নয় যে, তারা তাদের রবের
কোন অনুগ্রহকে অস্বীকার করে। 'আতা আল খুরাসানী (রহঃ) এবং অন্যান্যরা
বলেন যে, اَفْنَان বলা হয় শাখা বা ডালকে। এগুলি বহু সংখ্যক রয়েছে এবং
একটি অপরটির সাথে মিলিতভাবে আছে।
ঐ জান্নাতদ্বয়ের মধ্য দিয়ে দু'টি প্রস্রবণ প্রবাহিত হচ্ছে যাতে ঐ উদ্যানগুলির
গাছ ও শাখা সজীব ও সতেজ থাকে এবং অধিক ও উন্নত মানের ফল দান করে।
তাই মহান আল্লাহ বলেন : অতএব হে দানব ও মানব! তোমরা তোমাদের রবের
কোন অনুগ্রহ অস্বীকার করবে?
হাসান বাসরী (রহঃ) বলেন যে, প্রস্রবণ দু'টির একটির নাম তাসনীম এবং
অপরটির নাম সালসাবীল। (কুরতুবী ১৭/১৭৮) আতিইয়্যা (রহঃ) বলেন, এ
দু'টি প্রস্রবণ পূর্ণভাবে প্রবাহিত রয়েছে। একটি হল স্বচ্ছ ও নির্মল পানির এবং
অপরটি হল সুস্বাদু সুরার যাতে নেশা ধরবেনা। (কুরতুবী ১৭/১৭৮)
মহামহিমান্বিত আল্লাহ বলেন:
كُلِّ فَاكِهَةٍ زَوْجُنِ
فِيْهِمَا مِنْ উভয় উদ্যানে
রয়েছে প্রত্যেক ফল জোড়ায় জোড়ায়। বহু ফল রয়েছে যেগুলির আকৃতি
তোমাদের নিকট পরিচিত কিন্তু স্বাদ মোটেই পরিচিত নয়। কেননা তথাকার
নি'আমাত না কোন চক্ষু দেখেছে, না কোন কর্ণ শুনেছে, না মানুষের অন্তরে ওর
কল্পনা জেগেছে। সুতরাং তোমরা উভয়ে তোমাদের রবের কোন নি'আমাত
অস্বীকার করবে?
ইবরাহীম ইবনুল হাকাম ইব্‌ন আবান (রহঃ) বলেন যে, তার পিতা ইকরিমাহ
(রহঃ) হতে শুনেছেন যে, ইব্‌ন আব্বাস (রাঃ) বলেছেন: দুনিয়ায় যত প্রকারের
তিক্ত ও মিষ্টি ফল আছে এগুলির সবই জান্নাতে থাকবে, এমনকি হানযাল ফলও
থাকবে। (কুরতুবী ১৭/১৭৯) তবে হ্যাঁ, দুনিয়ার এই জিনিসগুলি এবং জান্নাতের
ঐ জিনিসগুলির নামেতো মিল থাকবে বটে, কিন্তু স্বাদ হবে সম্পূর্ণ পৃথক।