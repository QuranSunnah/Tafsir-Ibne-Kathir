--- OCR Start ---
সূরা ৫৮: মুজাদালাহ
৩২০
পারা ২৮
‘আলাইহি ওয়া সাল্লাম তখন তাকে বললেন : ‘তুমি কি : سَامٌ عَلَيْكُمْ
বলেছ?' সে উত্তরে বলল: 'হ্যাঁ।' অতঃপর রাসূলুল্লাহ সাল্লাল্লাহু 'আলাইহি
ওয়া সাল্লাম সাহাবাদেরকে বললেন : 'যদি আহলে কিতাবদের কেহ
তোমাদেরকে সালাম দেয় তাহলে তোমরা বলবে : عَلَيْكَ অর্থাৎ তোমার
উপরও ওটাই যা তুমি বললে। (তাবারী ২৩/২৪০, ফাতহুল বারী ১০/৪৬৩)
ঐ লোকগুলো নিজেদের কৃতকর্মের উপর খুশি হয়ে মনে মনে বলত ঃ ‘যদি
ইনি সত্যি আল্লাহর নাবী হতেন তাহলে আমাদের এই চক্রান্তের কারণে আল্লাহ
তা'আলা অবশ্যই দুনিয়ায়ই আমাদেরকে শাস্তি দিতেন। কেননা আল্লাহ
তা'আলাতো আমাদের ভিতরের অবস্থা সম্পর্কে পূর্ণ ওয়াকিফহাল।' তাই
আল্লাহ তাবারাকা ওয়া তা'আলা বলেন যে, তাদের জন্য পরকালের শাস্তিই
যথেষ্ট, সেখানে তারা জাহান্নামে প্রবেশ করবে। কত নিকৃষ্ট সেই আবাস!
(আহমাদ ২/১৭০)
আবদুল্লাহ ইব্‌ন আমর (রাঃ) হতে বর্ণিত আছে যে, এই আয়াতের শানে নুযূল
হল রাসূলুল্লাহ সাল্লাল্লাহু 'আলাইহি ওয়া সাল্লামকে ইয়াহুদীদের এভাবে সালাম
দেয়ার পদ্ধতি। তারা নিজেদের মধ্যে বলাবলি করত, 'মুহাম্মাদ সাল্লাল্লাহু
'আলাইহি ওয়া সাল্লাম যদি সত্যি সত্যি নাবী হয়ে থাকেন তাহলে আমরা যা বলি
সেই জন্য আল্লাহ শাস্তি দিচ্ছেন না কেন?
গোপন পরামর্শের ব্যাপারে শিক্ষণীয় আদব
এরপর আল্লাহ তা'আলা মু'মিনদেরকে আদব শিক্ষা দিতে বলছেন : يَأْيُّهَا
الَّذِينَ آمَنُوا إِذَا تَنَاجَيْتُمْ فَلَا تَتَنَاجَوْا بِالْإِثْمِ وَالْعُدْوَانِ وَ مَعْصِيَتِ الرَّسُوْلِ
হে মু'মিনগণ! তোমরা এই মুনাফিক ও ইয়াহুদীদের মত কাজ করনা। তোমরা
যখন গোপনে পরামর্শ কর তখন সেই পরামর্শ যেন পাপাচরণ, সীমালংঘন ও রাসূল
সাল্লাল্লাহু 'আলাইহি ওয়া সাল্লামের বিরুদ্ধাচরণ সম্পর্কে না হয়। তোমরা
কল্যাণকর কাজ ও তাকওয়া অবলম্বনের পরামর্শ করবে। তোমাদের সদা-সর্বদা
আল্লাহকে ভয় করে চলা উচিত যাঁর কাছে তোমাদের সকলকেই একত্রিত হতে
হবে, যিনি ঐ সময় তোমাদেরকে প্রত্যেক সাওয়াব ও পাপের পুরস্কার ও শাস্তি
প্রদান করবেন। আর তোমাদের সমস্ত কাজ-কর্ম ও কথা-বার্তা সম্পর্কে
--- OCR End ---