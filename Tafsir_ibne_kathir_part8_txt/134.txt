সূরা ৫৩ : নাজম
১৩৪
পারা ২৭
পারেনা।' মুজাহিদ (রহঃ) বলেন: নক্ষত্রের অস্তমিত হওয়া দ্বারা ফাজরের সময়
সারিয়া তারকার অস্তমিত হওয়া বুঝানো হয়েছে। (তাবারী ২২/৪৯৫) যাহহাক
(রহঃ) বলেন যে, এর দ্বারা উদ্দেশ্য হল ঐ তারকা যা ঝরে গিয়ে শাইতানের দিকে
ধাবিত হয়। এই আয়াতটি হল আল্লাহ তা'আলার নিম্নের উক্তিগুলির মতই :
فَلَا أُقْسِمُ بِمَوْقِعِ النُّجُومِ. وَ إِنَّهُ لَقَسَمٌ لَّوْ تَعْلَمُوْنَ عَظِيمٌ. إِنَّهُ
لقران كَرِيمٌ. فِي كِتَبٍ مَّكْنُونِ. لَّا يَمَسُّةً إِلَّا الْمُطَهَّرُونَ. تَنْزِيلٌ مِّنْ
رَّبِّ الْعَلَمِينَ
আমি শপথ করছি নক্ষত্র রাজির অস্তাচলের! অবশ্যই এটা এক মহা শপথ,
যদি তোমরা জানতে। নিশ্চয়ই এটা সম্মানিত কুরআন, যা আছে সুরক্ষিত
কিতাবে, যারা পুতঃ পবিত্র তারা ব্যতীত অন্য কেহ তা স্পর্শ করেনা। ইহা
জগতসমূহের রবের নিকট হতে অবতীর্ণ। (সূরা ওয়াকি'আহ, ৫৬ : ৭৫-৮০)
তারপর যে বিষয়ের উপর শপথ করেছেন তার বর্ণনা দেয়া হচ্ছে যে, নাবী
সাল্লাল্লাহু 'আলাইহি ওয়া সাল্লাম সাওয়াব, সততা ও হিদায়াতের উপর রয়েছেন।
তিনি সত্যের অনুসারী। তিনি অজ্ঞতা বশতঃ কোন ভুল পথে পরিচালিত নন বা
জেনে শুনে কোন বক্র পথের পথিক নন। পথভ্রষ্ট খৃষ্টান এবং জেনে শুনে সত্যের
বিরুদ্ধাচরণকারী ইয়াহুদী, যারা সত্য জানার পরেও তা গোপন রাখে এবং মিথ্যার
উপর প্রতিষ্ঠিত থাকে, তাদের মত চরিত্র তাঁর নয়। তাঁর জ্ঞান পরিপূর্ণ, ইল্ম
অনুযায়ী তাঁর আমল, তাঁর পথ সোজা ও সরল।
রাসূল মুহাম্মাদ (সাঃ) হলেন মানব জাতির জন্য রাহমাত,
তিনি তাঁর খেয়াল খুশি মত কথা বলেননি
আল্লাহ তা'আলা বলেন : وَمَا يَنْطِقُ عَنِ الْهَوَى তাঁর কোন কথা ও আদেশ
তাঁর প্রবৃত্তি ও ব্যক্তিগত স্বার্থসিদ্ধির উদ্দেশে হয়না। বরং আল্লাহ তা'আলা তাঁকে
যে বিষয়ের দা'ওয়াতের হুকুম করেন তা'ই তিনি তাঁর মুখ দিয়ে বের করেন।
সেখান হতে যা কিছু বলা হয় সেটাই তাঁর মুখে উচ্চারিত হয়। আল্লাহর কথা ও
হুকুমের কম-বেশি করা হতে তাঁর কালাম পবিত্র।
আবূ উমামা (রাঃ) হতে বর্ণিত, তিনি রাসূলুল্লাহ সাল্লাল্লাহু 'আলাইহি ওয়া
সাল্লামকে বলতে শুনেছেন : 'নাবী নয় এ রূপ একজন লোকের শাফাআতের
দ্বারা দু'টি গোত্রের মধ্যে একটি গোত্র জান্নাতে যাবে। গোত্র দু'টি হল