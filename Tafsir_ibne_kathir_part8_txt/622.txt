সূরা ৭৩ : মুয্যাম্মিল
৬২২
পারা ২৯
ওয়া সাল্লাম এ হুকুমও বরাবর পালন করে এসেছেন। আয়িশা (রাঃ) বর্ণনা
করেছেন যে, রাসূলুল্লাহ সাল্লাল্লাহু 'আলাইহি ওয়া সাল্লাম কুরআন কারীম খুবই
ধীরে ধীরে ও থেমে থেমে পাঠ করতেন। ফলে খুব দেরীতে সূরা পাঠ শেষ হত।
(মুসলিম ১/৫০৭) ছোট সূরাও যেন বড় হয়ে যেত। সহীহ বুখারীতে রয়েছে যে,
আনাসকে (রাঃ) রাসূলুল্লাহ সাল্লাল্লাহু 'আলাইহি ওয়া সাল্লামের কিরআত সম্পর্কে
জিজ্ঞেস করা হলে তিনি বলতেন : 'রাসূলুল্লাহ সাল্লাল্লাহু 'আলাইহি ওয়া সাল্লাম
খুব টেনে টেনে পাঠ করতেন।' তারপর তিনি بِسْمِ اللَّهِ الرَّحْمَنِ الرَّحِيمِ পাঠ
করে শুনিয়ে দেন, যাতে তিনি رَحْمٰنِ اللهِ এবং رَحِيمٍ শব্দের উপর মদ করেন
অর্থাৎ ওগুলি দীর্ঘ করে পড়েন। (ফাতহুল বারী ৮/৭০৯)
ইন জুরায়েজ (রহঃ) বর্ণনা করেছেন যে, উম্মে সালমাহকে (রাঃ) রাসূলুল্লাহ
সাল্লাল্লাহু 'আলাইহি ওয়া সাল্লামের কিরআত সম্পর্কে জিজ্ঞেস করা হলে তিনি
বলেন : 'রাসূলুল্লাহ সাল্লাল্লাহু 'আলাইহি ওয়া সাল্লাম প্রত্যেকটি আয়াতের উপর
পূর্ণ ওয়াক্ফ করতেন বা থামতেন। যেমন بِسْمِ اللهِ الرَّحْمَنِ الرَّحِيمِ পড়ে
الرَّحْمنِ الرَّحِيمِ এবং الْحَمْدُ لِلَّهِ رَبِّ الْعَلَمِينَ পড়ে থামতেন
ওয়াক্ফ করতেন এবং مَلِكِ يَوْمِ الدِّينِ পড়ে থামতেন।' (আবূ দাউদ ৪/২৯৪,
তিরমিযী ৮/২৪১, আহমাদ ৬/৩০২)
আমরা এই তাফসীরের শুরুতে ঐ সব হাদীস আনয়ন করেছি যেগুলি ধীরে
ধীরে পাঠ মুস্তাহাব হওয়া এবং ভাল ও মিষ্টি সুরে কুরআন পাঠ করার কথা বলে
দেয়। যেমন ঐ হাদীসটি, যাতে রয়েছে ঃ কুরআনকে স্বীয় সুর দ্বারা সৌন্দর্য্য
মণ্ডিত কর এবং ঐ ব্যক্তি আমাদের অন্তর্ভুক্ত নয় যে মিষ্টি সুরে কুরআন পাঠ
করেনা। (ফাতহুল বারী ১৩/৫১০, ৫২৭) আর আবূ মূসা আশআরী (রাঃ)
সম্পর্কে রাসূলুল্লাহ সাল্লাল্লাহু 'আলাইহি ওয়া সাল্লামের এ কথা বলা : 'তাকে
দাউদের (আঃ) বংশধরের মধুর সুর দান করা হয়েছে।' (ফাতহুল বারী ৮/৭১০)
এবং আবূ মূসা আশ-আরীর (রাঃ) এ কথা বলা : 'আমি যদি জানতাম যে,
আপনি আমার কুরআন পাঠ শুনছিলেন তাহলে আমি আরও উত্তম ও মধুর সুরে
পাঠ করতাম।'
আর আবদুল্লাহ ইবন মাসউদের (রাঃ) এ কথা বর্ণনা করা : 'বালুকার মত
কুরআনকে ছড়িয়ে দিওনা এবং কবিতার মত কুরআনকে তাড়াহুড়া করে পাঠ