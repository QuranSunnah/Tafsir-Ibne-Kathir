--- OCR Start ---
সূরা ৬২: জুমু'আহ
৪২৬
জুমু'আর দিন করণীয়
পারা ২৮
جُمُعَة শব্দটি جَمْع শব্দ হতে বের করা হয়েছে, কারণ এই যে, এই দিনে
মুসলিমরা বড় বড় মাসজিদে ইবাদাতের জন্য জমা বা একত্রিত হয়ে থাকে। আর
এটিও একটি কারণ যে, এই দিন সমস্ত মাখলুকের সৃষ্টি-কার্য পূর্ণ হয়েছিল। ছয়
দিনে সারা জগত বানানো হয়। ষষ্ঠ দিন ছিল জুমু'আর দিন। এই দিনেই
আদমকে (আঃ) সৃষ্টি করা হয়। এই দিনেই জান্নাতে তাঁর অবস্থান ঘটে এবং এই
দিনেই তাঁকে জান্নাত হতে বের করে দেয়া হয়। এই দিনেই কিয়ামাত সংঘটিত
হবে। এই দিনের মধ্যে এমন একটি সময় রয়েছে যে, ঐ সময়ে আল্লাহ
তা'আলার নিকট যা যাঞ্চা করা হয় তা'ই তিনি দান করে থাকেন। এ সবই সহীহ
হাদীসে বর্ণিত আছে।
প্রাচীন অভিধানে এটাকে ইয়াওমুল আরূবাহ বলা হত । পূর্ববর্তী উম্মাতদেরকেও
প্রতি সাত দিনে একটি বিশেষ দিন দেয়া হয়েছিল। কিন্তু জুমু'আর দিনের হিদায়াত
তারা লাভ করেনি। ইয়াহুদীরা শনিবারকে পছন্দ করে যেদিন মাখলুকের সৃষ্টি কার্য
শুরুই হয়নি। নাসারারা রবিবারকে পছন্দ করে যেই দিন মাখলুক সৃষ্টির সূচনা হয়।
আর এই উম্মাতের জন্য আল্লাহ তা'আলা জুমু'আকে পছন্দ করেছেন যেই দিন
তিনি মাখলুকের সৃষ্টিকার্য পরিপূর্ণ করেছেন। যেমন সহীহ বুখারী ও সহীহ মুসলিমে
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি ওয়া
সাল্লাম বলেছেন : 'আমরা (দুনিয়ায়) সর্বশেষে আগমনকারী, আর কিয়ামাতের দিন
আমরা সর্বাগ্রে হব, যদিও আমাদের পূর্বের আগমনকারীদেরকে আমাদের পূর্বে
কিতাব দেয়া হয়েছে। আল্লাহ তা'আলা তাদের জন্য শুক্রবারকে আনন্দের দিন
হিসাবে ধার্য করেছিলেন, কিন্তু তারা এ ব্যাপারে মতভেদ করেছে । আল্লাহ তা'আলা
আমাদেরকে সরল সঠিক পথ প্রদর্শন করেছেন। এ ব্যাপারেও তারা আমাদের
পিছনে রয়েছে। ইয়াহুদীরা আগামী কাল এবং খৃষ্টানরা আগামী কালের পরের
দিন।' (ফাতহুল বারী ১১/৫২৬, মুসলিম ২/৫৮৬) এটা সহীহ বুখারীর শব্দ আর
সহীহ মুসলিমের শব্দ হল : আল্লাহ তা'আলা জুমু'আ হতে ভ্রষ্ট করেছেন আমাদের
পূর্ববর্তীদেরকে। ইয়াহুদীদের জন্য ছিল শনিবার এবং খৃষ্টানদের জন্য ছিল
রবিবার। অতঃপর আল্লাহ তাবারাকা ওয়া তা'আলা আমাদেরকে আনয়ন করেন
এবং জুমু'আর জন্য আমাদেরকে হিদায়াত দান করেন। সুতরাং তিনি (দিনের
ক্রমধারা) রেখেছেন শুক্রবার, শনিবার ও রবিবার। এভাবে ইয়াহুদী ও খৃষ্টানরা
কিয়ামাতের দিন আমাদের পিছনে থাকবে। দুনিয়াবাসীর হিসাবে আমরা শেষে
--- OCR End ---