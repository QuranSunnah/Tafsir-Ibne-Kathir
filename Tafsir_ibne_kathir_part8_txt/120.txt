--- OCR Start ---
সূরা ৫২: তুর
১২০
পারা ২৭
সাল্লাম বলেন : 'তারা দু'জন জাহান্নামে রয়েছে।' অতঃপর রাসূলুল্লাহ সাল্লাল্লাহু
'আলাইহি ওয়া সাল্লাম তাকে দুঃখিতা হতে দেখে বলেন : ‘তুমি যদি তাঁদের
বাসস্থান দেখতে তাহলে অবশ্যই তাদের প্রতি শত্রুতা পোষণ করতে।' খাদীজা
(রাঃ) পুনরায় বলেন : 'হে আল্লাহর রাসূল সাল্লাল্লাহু 'আলাইহি ওয়া সাল্লাম!
আপনার মাধ্যমে আমার যে সন্তান হয়েছে তার স্থান কোথায়?' জবাবে তিনি
বলেন : 'জান্নাতে।' তারপর রাসূলুল্লাহ সাল্লাল্লাহু 'আলাইহি ওয়া সাল্লাম বলেন :
'নিশ্চয়ই মু'মিনরা ও তাদের সন্তানরা জান্নাতে যাবে এবং মুশরিকরা ও তাদের
সন্তানরা জাহান্নামে যাবে।' অতঃপর রাসূলুল্লাহ সাল্লাল্লাহু 'আলাইহি ওয়া সাল্লাম
...
وَالَّذِينَ آمَنُوا وَاتَّبَعَتْهُمْ ذُرِّيَّتُهُمْ بِإِيمَانٍ
(আহমাদ ১/১৩৫) অনেক বিজ্ঞজনের মতে এটি একটি দুর্বল হাদীস। এ হল
পিতাদের আমলের বারাকাতে পুত্রদের মর্যাদার বর্ণনা। এখন পুত্রদের দু'আর
বারাকাতে পিতাদের মর্যাদার বর্ণনা দেয়া হচ্ছেঃ
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন: আল্লাহ তা'আলা তাঁর সৎ বান্দাদের মর্যাদা বাড়িয়ে
দিবেন। তখন তারা জিজ্ঞেস করবে : 'হে আল্লাহ! আমাদের মর্যাদা এভাবে হঠাৎ
করে বাড়িয়ে দেয়ার কারণ কি?' আল্লাহ তা'আলা উত্তরে বলবেন : 'তোমাদের
সন্তানেরা তোমাদের জন্য ক্ষমা প্রার্থনা করেছে, তাই আমি তোমাদের মর্যাদা
বাড়িয়ে দিয়েছি।' (আহমাদ ২/৫০৯) এ হাদীসটি ইসনাদ সম্পূর্ণরূপে বিশুদ্ধ।
তবে সহীহ বুখারী ও মুসলিমে আবূ হুরাইরাহ (রাঃ) হতে এ শব্দগুলিসহ এভাবে
বর্ণিত হয়নি।
আবূ হুরাইরাহ (রাঃ) হতে বর্ণিত আছে যে, রাসূলুল্লাহ সাল্লাল্লাহু 'আলাইহি
ওয়া সাল্লাম বলেছেন : 'যখন আদম সন্তান মারা যায় তখন তার সমস্ত আমল বন্ধ
হয়ে যায়। শুধু তিনটি আমলের সাওয়াব সে মৃত্যুর পরেও পেতে থাকে। (এক)
সাদাকাহয়ে জারিয়াহ। (দুই) দীনী ইল্‌ল্ম, যার দ্বারা উপকার লাভ করা হয়।
(তিন) সৎ সন্তান, যে মৃত ব্যক্তির জন্য দু'আ করতে থাকে।' (মুসলিম ৩/১২৫৫)
পাপীদের প্রতিও আল্লাহ তা'আলা ন্যায় বিচার করবেন
এখানে বর্ণনা করা হয়েছে যে, মু'মিনদের সন্তানেরা কম আমলকারী হলেও
তাদের আমলের বারাকাতে তাদের সন্তানদের মর্যাদাও তাদের সমপর্যায়ে আনয়ন
করা হবে, আল্লাহ তা'আলা তাঁর এই অনুগ্রহের বর্ণনা দেয়ার সাথে সাথেই নিজের
আদল ও ইনসাফের বর্ণনা দিচ্ছেন যে, কেহকেও অন্য কারও আমলের কারণে
পাকড়াও করা হবেনা, বরং প্রত্যেকেই নিজ নিজ কৃতকর্মের জন্য দায়ী থাকবে।
--- OCR End ---