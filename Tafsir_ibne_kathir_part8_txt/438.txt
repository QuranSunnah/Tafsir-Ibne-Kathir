সূরা ৬৩ : মুনাফিকূন
৪৩৮
পারা ২৮
মুনাফিকরা রাসূলকে (সাঃ) দ্বারা তাদের জন্য
দু'আ করতে বলায় আগ্রহী ছিলনা
আল্লাহ তা'আলা অভিশপ্ত মুনাফিকদের সম্পর্কে বলেন : وَ إِذَا قِيْلَ لَهُمْ
ة 1 من تَعَالَوْا يَسْتَغْفِرْ لَكُمْ رَسُولُ اللَّهِ لَوَّوْا رُءُوسَهُمْ
খাঁটি মুসলিমরা যখন তাদেরকে বলে ঃ এসো, রাসূলুল্লাহ সাল্লাল্লাহু 'আলাইহি
ওয়া সাল্লাম তোমাদের পাপের জন্য ক্ষমা প্রার্থনা করবেন, তখন তারা গর্বভরে
মাথা দুলিয়ে থাকে। এভাবে তারা বিমুখ হয়ে যায়। এর প্রতিফল হল এই যে,
তাদের জন্য ক্ষমার দরজা বন্ধ। তাদের জন্য নাবী সাল্লাল্লাহু 'আলাইহি ওয়া
সাল্লামের ক্ষমা প্রার্থনা তাদের কোনই উপকারে আসবেনা। আল্লাহ পাপাচারী
সম্প্রদায়কে সৎপথে পরিচালিত করেননা। সূরা বারাআতে এই বিষয়েই আয়াত
বর্ণিত হয়েছে এবং সেখানে এর তাফসীর এবং সাথে সাথে এই সম্পর্কীয়
হাদীসসমূহও বর্ণনা করা হয়েছে। সালাফগণের অধিকাংশ বিজ্ঞজন মন্তব্য
করেছেন যে, এগুলো সবই আবদুল্লাহ ইব্‌ন উবাই ইব্‌ন সালূল সম্পর্কে বর্ণনা।
এর বিস্তারিত সত্বরই আসছে ইনশাআল্লাহ।
সীরাতে মুহাম্মাদ ইব্‌ন ইসহাকে রয়েছে, ইব্‌ন শিহাব (রহঃ) তাকে
জানিয়েছেন যে, আবদুল্লাহ ইব্‌ন উবাই ইব্‌ন সালূল তার কাওমের মধ্যে সম্ভ্রান্ত
ব্যক্তি ছিল। উহুদের যুদ্ধের পূর্বে প্রতি জুমু'আর দিন নাবী সাল্লাল্লাহু 'আলাইহি
ওয়া সাল্লাম যখন খুতবাহ দেয়ার জন্য দাঁড়াতেন তখন সে দাঁড়িয়ে গিয়ে বলতঃ
'হে জনমণ্ডলী! ইনি হলেন আল্লাহর রাসূল। ইনি তোমাদের মধ্যেই বিদ্যমান
রয়েছেন। এঁরই কারণে আল্লাহ তা'আলা তোমাদেরকে মর্যাদা দান করেছেন এবং
তাঁর মাধ্যমেই তোমরা শক্তিশালী হয়েছ। সুতরাং তোমরা তাঁকে সাহায্য করবে,
তাঁকে সম্মান করবে ও মর্যাদা দিবে এবং তিনি যা কিছু বলবেন সবই মেনে
চলবে।' এ কথা বলে সে বসে পড়ত। উহুদের যুদ্ধে তার কপটতা প্রকাশ পায়।
সেখান হতে সে প্রকাশ্যভাবে রাসূলুল্লাহ সাল্লাল্লাহু 'আলাইহি ওয়া সাল্লামের
অবাধ্যাচরণ করে এক তৃতীয়াংশ সৈন্য নিয়ে মাদীনায় ফিরে আসে। যুদ্ধ শেষে
রাসূলুল্লাহ সাল্লাল্লাহু 'আলাইহি ওয়া সাল্লাম যখন মাদীনায় ফিরে আসেন এবং
জুমু'আর দিন মিম্বরের উপর উপবিষ্ট হন তখন অভ্যাসমত আবদুল্লাহ ইব্‌ন উবাই
সেদিনও দাঁড়িয়ে যায় এবং সে কথা বলতে যাবে এমতাবস্থায় কয়েক জন সাহাবী
এদিক ওদিক দাঁড়িয়ে যান এবং তার কাপড় টেনে ধরে বলে ওঠেন : 'ওরে