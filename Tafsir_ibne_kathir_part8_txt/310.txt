সূরা ৫৮: মুজাদালাহ
৩১০
পারা ২৮
আল্লাহ ও তাঁর রাসূল সাল্লাল্লাহু 'আলাইহি ওয়া সাল্লামের ফাইসালা হয়। কিন্তু
তিনি মানলেন না, বরং জোর পূর্বক তিনি মিলিত হতে চাইলেন। কিন্তু তিনি
বয়স্ক ছিলেন বলে আমি তাকে সরিয়ে দিতে সক্ষম হলাম। আমি আমার
প্রতিবেশিনীর বাড়ী গিয়ে একটা কাপড় ধার নিয়ে তা গায়ে দিয়ে সরাসরি
রাসূলুল্লাহ সাল্লাল্লাহু 'আলাইহি ওয়া সাল্লামের নিকট গমন করলাম। আমার
স্বামীর সাথে আমার যা কিছু ঘটেছিল তা আমি তাঁর সামনে নিঃসংকোচে বর্ণনা
করলাম এবং তাঁর দুস্কর্মের অভিযোগ করলাম। রাসূলুল্লাহ সাল্লাল্লাহু 'আলাইহি
ওয়া সাল্লাম আমাকে বলতে থাকলেন : 'হে খুওয়াইলাহ! তোমার স্বামীর ব্যাপারে
তুমি আল্লাহকে ভয় কর, সেতো অতি বৃদ্ধ হয়ে পড়েছে।' আল্লাহর শপথ! ঐ স্থান
ত্যাগ করার পূর্বেই রাসূলুল্লাহ সাল্লাল্লাহু 'আলাইহি ওয়া সাল্লামের উপর অহী
অবতীর্ণ হতে শুরু হয়। শেষ হলে তিনি বলেন : 'হে খুওয়াইলাহ! তোমার ও
তোমার স্বামীর ব্যাপারে আল্লাহ তা'আলা আয়াত অবতীর্ণ করেছেন।'
$$قَدْ سَمِعَ اللهُ قَوْلَ الَّتِي تُجَادِلُكَ فِي زَوْجِهَا وَتَشْتَكَى إِلَى اللهِ$$
$$وَلِلْكَفِرِينَ عَذَابٌ أَلِيمٌ وَ اللَّهُ يَسْمَعُ تَحَاوُرَكُمَا إِنَّ اللَّهَ سَمِيعٌ بَصِيرٌ$$
পর্যন্ত আয়াতগুলি পাঠ করেন। তারপর তিনি আমাকে বলেন : 'তোমার স্বামীকে
বল যে, সে যেন একটি গোলাম আযাদ করে।' আমি বললাম : হে আল্লাহর
রাসূল সাল্লাল্লাহু 'আলাইহি ওয়া সাল্লাম! তারতো কোন গোলামই নেই। তিনি
বললেন : 'তাহলে সে যেন একাদিক্রমে দুই মাস সিয়াম পালন করে।' আমি
বললাম, আল্লাহর শপথ! তিনিতো অতি বৃদ্ধ। দুই মাস সিয়াম পালন করার শক্তি
তাঁর নেই। তিনি বললেন: 'তাহলে সে যেন এক ওয়াসাক (প্রায় ৬০ সা') খেজুর
ষাটজন মিসকীনকে খেতে দেয়।' আমি বললাম : হে আল্লাহর রাসূল সাল্লাল্লাহু
'আলাইহি ওয়া সাল্লাম! এ পরিমাণ খেজুরও তাঁর কাছে নেই। তিনি বললেন :
'আচ্ছা, আমি তাকে এক ঝুড়ি খেজুর দিচ্ছি।' আমি বললাম : হে আল্লাহর রাসূল
সাল্লাল্লাহু 'আলাইহি ওয়া সাল্লাম! ঠিক আছে, বাকীটা আমি দিচ্ছি। তিনি বললেন
: 'বাহ! বাহ! খুবই ভাল কাজ করলে তুমি। যাও, এটা আদায় কর। আর
তোমার স্বামীর যত্ন নাও।' আমি তাই করলাম। (আহমাদ ৬/৪১০, আবূ দাউদ
২/৬৬২, ৬৬৪)
কোন কোন রিওয়ায়াতে মহিলাটির নাম খুওয়াইলাহ এর স্থলে খাওলাহ
রয়েছে এবং বিন্ত সা'লাবাহ্ এর স্থলে বিন্ত মালিক ইবন সা'লাবাহ্ আছে।
এসব উক্তিতে এমন কোন মতপার্থক্য নেই যে, একে অপরের বিরোধ হবে।