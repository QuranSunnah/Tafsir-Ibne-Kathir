সূরা ৭০ : মা'আরিজ
৫৮৪
পারা ২৯
তারা কি অনুধাবন করেনা যে, আল্লাহ আকাশমন্ডলী ও পৃথিবী সৃষ্টি করেছেন
এবং এ সবের সৃষ্টিতে কোন ক্লান্তি বোধ করেননি? তিনি মৃতের জীবন দান
করতেও সক্ষম। অনন্তর তিনি সর্ব বিষয়ে সর্ব শক্তিমান। (সূরা আহকাফ, ৪৬:
৩৩) অন্য এক আয়াতে আল্লাহ তা'আলা বলেন :
أَوَلَيْسَ الَّذِي خَلَقَ السَّمَوَاتِ وَالْأَرْضَ بِقَدِرٍ عَلَى أَنْ يَخْلُقَ مِثْلَهُمْ
بَلَى وَهُوَ الْخَلْقُ الْعَلِيمُ إِنَّمَا أَمْرُةً إِذَا أَرَادَ شَيْئًا أَنْ يَقُولَ لَهُ كُنْ فَيَكُونُ
যিনি আকাশমন্ডলী ও পৃথিবী সৃষ্টি করেছেন তিনি কি তাদের অনুরূপ সৃষ্টি
করতে সমর্থ নন? হ্যাঁ, নিশ্চয়ই তিনি মহাস্রষ্টা, সর্বজ্ঞ। তাঁর ব্যাপারতো শুধু এই
যে, যখন তিনি কোন কিছুর ইচ্ছা করেন তখন বলেন 'হও', ফলে তা হয়ে যায়।
(সূরা ইয়াসীন, ৩৬ : ৮১-৮২)
এখানে মহান আল্লাহ বলেন : আমি শপথ করছি উদয়াচল ও অস্তাচলের
অধিপতির- নিশ্চয়ই আমি তাদের এই দেহকে, যেমন এখন এটা রয়েছে, এর
চেয়েও উত্তম আকারে পরিবর্তিত করতে পূর্ণমাত্রায় ক্ষমতাবান। কোন জিনিস,
কোন ব্যক্তি এবং কোন কাজ আমাকে অপারগ ও অক্ষম করতে পারেনা। যেমন
আল্লাহ তা'আলা বলেনঃ
أَيَحْسَبُ الْإِنْسَانُ الَّنْ نَجْمَعَ عِظَامَهُ . بَلَى تُدِرِينَ عَلَى أَنْ تُسَوِيَ بَنَانَهُ
মানুষ কি মনে করে যে, আমি তার অস্থিসমূহ একত্র করতে পারবনা? বস্তুতঃ
আমি তার অঙ্গুলীর অগ্রভাগ পর্যন্ত পুনঃ বিন্যস্ত করতে সক্ষম।‘ (সূরা কিয়ামাহ,
৭৫ : ৩-৪) আরও বলেনঃ
نَحْنُ قَدَّرْنَا بَيْنَكُمُ الْمَوْتَ وَ مَا نَحْنُ بِمَسْبُوقِينَ. عَلَى أَنْ تُبَدِّلَ
أَمْثَالَكُمْ وَنُنْشِئَكُمْ فِي مَا لَا تَعْلَمُوْنَ
আমি তোমাদের জন্য মৃত্যু নির্ধারিত করেছি এবং আমি অক্ষম নই তোমাদের
স্থলে তোমাদের সদৃশ আনয়ন করতে এবং তোমাদেরকে এমন এক আকৃতি দান
করতে যা তোমরা জাননা। (সূরা ওয়াকি'আহ, ৫৬ : ৬০-৬১) ইমাম ইব্‌ন
জারীর (রহঃ) বর্ণনা করেছেন তা হল : নিশ্চয়ই আমি সক্ষম তাদের অপেক্ষা
উৎকৃষ্টতর মানব গোষ্ঠীকে তাদের স্থলবর্তী করতে, যারা হবে আমার পূর্ণ অনুগত,
যারা আমার অবাধ্যাচরণ করবেনা। যেমন অন্য জায়গায় রয়েছেঃ