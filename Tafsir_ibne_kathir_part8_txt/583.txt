--- OCR Start ---
সূরা ৭০ : মা'আরিজ
৫৮৩
পারা ২৯
فَلْيَنْظُرِ الْإِنْسَانُ مِمَّ خُلِقَ . خُلِقَ مِنْ مَّاءٍ دَافِقٍ. يَخْرُجُ مِنْ بَيْنِ
الصُّلْبِ وَ التَّرَابِبِ . إِنَّهُ عَلَى رَجْعِهِ لَقَادِرُ. يَوْمَ تُبْلَى السَّرَ آبِرُ. فَمَا لَهُ
مِنْ قُوَّةٍ وَلَا نَاصِرٍ
সুতরাং মানুষের চিন্তা করা উচিত যে, তাকে কিসের দ্বারা সৃষ্টি করা হয়েছে।
তাকে সৃষ্টি করা হয়েছে সবেগে স্খলিত পানি হতে। ওটা নির্গত হয় পৃষ্ঠদেশ ও
পঞ্জরাস্থির মধ্য হতে। নিশ্চয়ই তিনি তার পুনরাবর্তনে ক্ষমতাবান। যেদিন গোপন
বিষয়সমূহ পরীক্ষিত হবে, সেদিন তার কোন সামর্থ্য থাকবেনা এবং
সাহায্যকারীও না। (সূরা তা-রিক, ৮৬ঃ ৫-১০) এখানে মহান আল্লাহ বলেনঃ
فَلَا أُقْسِمُ بِرَبِّ الْمَشْرِقِ وَالْمَغْرِبِ শপথ ঐ সত্তার যিনি যমীন ও আসমান সৃষ্টি
করেছেন, পূর্ব ও পশ্চিম নির্ধারণ করেছেন এবং তারকারাজির গোপন হওয়ার ও
প্রকাশিত হওয়ার স্থান নির্দিষ্ট করে দিয়েছেন! ভাবার্থ হচ্ছে : হে কাফির সম্প্রদায়!
তোমরা যা ধারণা করছ ব্যাপার তা নয় যে, হিসাব-কিতাব হবেনা এবং হাশর-নশরও
হবেনা। এসব অবশ্যই সংঘটিত হবে। এ জন্যই কসমের পূর্বে তাদের বাতিল
ধারণাকে মিথ্যা প্রতিপন্ন করেন এবং এটাকে এমনভাবে সাব্যস্ত করেন যে, নিজের
পূর্ণ শক্তির বিভিন্ন নমুনা তাদের সামনে পেশ করেন। যেমন আসমান ও যমীনের
প্রাথমিক সৃষ্টি এবং এই দু'টির মধ্যে প্রাণীসমূহ, জড় পদার্থ এবং বিভিন্ন নি'আমাতের
বিদ্যমানতা। যেমন মহামহিমান্বিত আল্লাহ বলেনঃ
لَخَلْقُ السَّمَاتِ وَالْأَرْضِ أَكْبَرُ مِنْ خَلْقِ النَّاسِ وَلَكِنَّ أَكْثَرَ النَّاسِ لَا يَعْلَمُوْنَ
মানব সৃষ্টি অপেক্ষা আকাশমন্ডলী ও পৃথিবীর সৃষ্টিতো কঠিনতর, কিন্তু
অধিকাংশ মানুষ এটা জানেনা। (সূরা মু'মিন, ৪০ : ৫৭)
ভাবার্থ এই যে, আল্লাহ তা'আলা যখন বৃহৎ হতে বৃহত্তম জিনিস সৃষ্টি করতে
সক্ষম হয়েছেন তখন তিনি ক্ষুদ্র হতে ক্ষুদ্রতম জিনিস সৃষ্টি করতে কেন সক্ষম
হবেননা? অবশ্যই তিনি সক্ষম হবেন। যেমন তিনি এক জায়গায় বলেন:
أَوَ لَمْ يَرَوْا أَنَّ اللَّهَ الَّذِي خَلَقَ السَّمَاتِ وَالْأَرْضَ وَلَمْ يَعْيَ بِخَلْقِهِنَّ
بِقَدِرٍ عَلَى أَنْ يُحْيِ الْمَوْتُ بَلَى إِنَّهُ عَلَى كُلِّ شَيْءٍ قَدِيرٌ
--- OCR End ---