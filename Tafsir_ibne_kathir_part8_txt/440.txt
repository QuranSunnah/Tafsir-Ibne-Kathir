--- OCR Start ---
সূরা ৬৩ : মুনাফিকূন
৪৪০
পারা ২৮
ঝগড়া হয়। জাৰ্জাহ্ (রাঃ) উমার ইব্‌ন খাত্তাবের (রাঃ) একজন কর্মচারী
ছিলেন। ঝগড়া চরম আকার ধারণ করে। সিনান (রাঃ) সাহায্যের জন্য
আনসারগণকে আহ্বান করেন এবং জাৰ্জাহ্ (রাঃ) আহ্বান করেন
মুহাজিরদেরকে। ঐ সময় যায়িদ ইব্‌ন আরকাম (রাঃ) প্রমুখ আনসারগণের
একটি দল আবদুল্লাহ ইবন উবাই এর পাশে উববিষ্ট ছিলেন। এই ফরিয়াদ শুনে
আবদুল্লাহ ইব্‌ন উবাই বলতে শুরু করে : 'আমাদের শহরেই এ লোকগুলো
আমাদের উপর আক্রমণ শুরু করে দিল? আমাদের ও এই কুরাইশদের দৃষ্টান্ত
ওটাই যাকে একজন বলেছে : 'স্বীয় কুকুরকে তুমি মোটা-তাজা করছ যাতে সে
তোমাকেই কামড়ে দেয়।' আল্লাহর শপথ! আমরা মাদীনায় ফিরে গেলে সেখান
থেকে প্রবল দুর্বলকে বহিষ্কার করবেই।' অতঃপর সে তার পাশে উপবিষ্ট
লোকদেরকে সম্বোধন করে বলতে শুরু করল : 'সব বিপদ তোমরা নিজেরাই
নিজেদের হাতে টেনে এনেছ। তোমরা এই মুহাজিরদেরকে তোমাদের শহরে
জায়গা দিয়েছ এবং নিজেদের সম্পদের অর্ধাংশ দান করেছ। এখনও যদি
তোমরা তাদেরকে আর্থিক সাহায্য না কর তাহলে তারা সংকটে পড়ে মাদীনা
হতে অন্যত্র চলে যেতে বাধ্য হবে।'
যায়িদ ইব্‌ন আরকাম (রাঃ) এসব কথাই শুনলেন। ঐ সময় তিনি অল্প বয়ষ্ক
ছিলেন। তিনি সরাসরি নাবী সাল্লাল্লাহু 'আলাইহি ওয়া সাল্লামের কাছে হাযির হয়ে
সমস্ত ঘটনা বর্ণনা করলেন। ঐ সময় তাঁর নিকট উমার ইব্‌ন খাত্তাবও (রাঃ)
উপবিষ্ট ছিলেন। রাগান্বিত হয়ে তিনি বলেন : 'হে আল্লাহর রাসূল সাল্লাল্লাহু
'আলাইহি ওয়া সাল্লাম! আব্বাদ ইব্‌ন বিশরকে (রাঃ) নির্দেশ দিন, সে তার গর্দান
উড়িয়ে দিক।” তার এ কথা শুনে রাসূলুল্লাহ সাল্লাল্লাহু 'আলাইহি ওয়া সাল্লাম
তাকে বললেন : 'এ কাজ করলে এটা প্রচারিত হয়ে পড়বে যে, মুহাম্মাদ নিজের
সঙ্গী-সাথীদেরকেও হত্যা করে থাকেন। এটা ঠিক হবেনা। যান, লোকদেরকে
যাত্রা শুরু করার হুকুম দিন।' আবদুল্লাহ ইবন উবাই যখন এ খবর পেলো যে,
রাসূলুল্লাহ সাল্লাল্লাহু 'আলাইহি ওয়া সাল্লাম তার কথা জেনে ফেলেছেন তখন সে
ভীত-সন্ত্রস্ত হয়ে পড়ল এবং তাঁর কাছে হাযির হয়ে ওযর-আপত্তি, হীলা-বাহানা
করতে লাগল। আর শপথ করে বলতে লাগল যে, সে এরূপ কথা কখনও
বলেনি। আবদুল্লাহ ইব্‌ন উবাই তার সম্প্রদায়ের মধ্যে খুবই মর্যাদাবান ও
প্রভাবশালী ছিল। তার গোত্রের লোকেরাও বলতে লাগল : 'হে আল্লাহর রাসূল
সাল্লাল্লাহু 'আলাইহি ওয়া সাল্লাম! সম্ভবতঃ এই বালকটিই ভুল বলেছে। সে
হয়তো ধারণা করেছে, প্রকৃত ঘটনা হয়তো এটা নয়।'
--- OCR End ---