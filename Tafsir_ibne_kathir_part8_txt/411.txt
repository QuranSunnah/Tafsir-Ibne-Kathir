--- OCR Start ---
সূরা ৬১ : সাফ
৪১১
পারা ২৮
আল্লাহর শাস্তি থেকে যে ব্যবসা রক্ষা করতে পারে
আবদুল্লাহ ইব্‌ন সালাম (রাঃ) বর্ণিত হাদীস পূর্বে গত হয়েছে যে, সাহাবীগণ
রাসূলুল্লাহ সাল্লাল্লাহু 'আলাইহি ওয়া সাল্লামকে জিজ্ঞেস করতে চেয়েছিলেন: 'হে
আল্লাহর রাসূল সাল্লাল্লাহু 'আলাইহি ওয়া সাল্লাম! কোন আমল আল্লাহ তা'আলার
নিকট সবচেয়ে প্রিয়?' তাঁদের এই প্রশ্নের উত্তরে আল্লাহ তা'আলা এই সূরাটি
অবতীর্ণ করেন। এতে তিনি বলেনঃ
يَأَيُّهَا الَّذِينَ آمَنُوا هَلْ أَدُلُّكُمْ عَلَى تِجَارَةٍ تُنْجِيْكُمْ مِّنْ عَذَابٍ أَلِيمٍ
মু'মিনগণএসো, আমি তোমাদেরকে এমন এক লাভজনক ব্যবসার কথা বলে দিই
যাতে ক্ষতির কোনই সম্ভাবনা নেই। এতে উদ্দেশ্য সিদ্ধ হবে এবং ভয়ের কোন
কারণ থাকবেনা। তা হচ্ছে এই যে, تُؤْمِنُونَ بِاللَّهِ وَرَسُوْلِهِ وَ تُجَاهِدُونَ فِي
سَبِيلِ اللهِ بِأَمْوَالِكُمْ وَ اَنْفُسِكُمْ ذَلِكُمْ خَيْرٌ لَّكُمْ إِنْ كُنْتُمْ تَعْلَمُوْنَ
আল্লাহর একাত্মবাদে ও তাঁর রাসূল সাল্লাল্লাহু 'আলাইহি ওয়া সাল্লামের
রিসালাতে বিশ্বাস স্থাপন করবে এবং তোমাদের ধন-সম্পদ ও জীবন দ্বারা
আল্লাহর পথে জিহাদ করবে। এই ব্যবসা দুনিয়ার ব্যবসা হতে বহুগুণে উত্তম।
যদি তোমরা এই ব্যবসায়ে হাত দাও তাহলে তোমাদের পদস্খলন ও পাপ-
অপরাধ আমি ক্ষমা করে দিব। আর তোমাদেরকে দাখিল করব এমন জান্নাতে
যার পাদদেশে নদী প্রবাহিত এবং তোমাদেরকে প্রবেশ করাব স্থায়ী জান্নাতের
উত্তম বাসগৃহে। বিশ্বাস রেখ যে, মহাসাফল্য এটাই ।
আরও জেনে রেখ যে, তোমরা সদা তোমাদের শত্রুদের সাথে মুকাবিলা করে
থাক, এই মুকাবিলার সময় আমি তোমাদেরকে সাহায্য করতে থাকব এবং
তোমাদের ঈস্পিত বিজয় দান করব। যেমন অন্য জায়গায় রয়েছে:
يَأَيُّهَا الَّذِينَ آمَنُوا إِنْ تَنْصُرُوا اللَّهَ يَنْصُرُكُمْ وَيُثَبِّتْ أَقْدَامَكُمْ
হে মু'মিনগণ! যদি তোমরা আল্লাহকে সাহায্য কর তাহলে আল্লাহ
তোমাদেরকে সাহায্য করবেন এবং তোমাদের অবস্থান দৃঢ় করবেন। (সূরা
মুহাম্মাদ, ৪৭ঃ ৭) অন্যত্র রয়েছেঃ
وَلَيَنْصُرَنَّ اللَّهُ مَنْ يَنْصُرُهُ إِنَّ اللَّهَ لَقَوِيٌّ عَزِيزٌ
--- OCR End ---