--- OCR Start ---
সূরা ৫৭ ঃ হাদীদ
৩০৫
পারা ২৭
'সাড়ে তিনশ' গুণ পর্যন্ত।' তখন উমার (রাঃ) আল্লাহ তা'আলার প্রতি কৃতজ্ঞতা
জ্ঞাপন করে বলেন: 'আল্লাহ তা'আলা আমাদেরকে তোমাদের দ্বিগুণ দিয়েছেন।'
সাঈদ (রহঃ) এটা বর্ণনা করার পর মহামহিমান্বিত আল্লাহর يُؤْتِكُمْ كِفْلَيْنِ
... مِنْ رَّحْمَتِهِ এ উক্তিটিই তিলাওয়াত করেন। (তাবারী ২৩/২১০)
আবদুল্লাহ ইবন উমার (রাঃ) হতে বর্ণিত আছে যে, রাসূলুল্লাহ সাল্লাল্লাহু
'আলাইহি ওয়া সাল্লাম বলেছেন : 'তোমাদের এবং ইয়াহুদী ও নাসারাদের দৃষ্টান্ত
হল ঐ ব্যক্তির ন্যায় যে তার কোন একটি কাজে কতকগুলো লোক নিয়োগ করার
ইচ্ছা করল। অতঃপর সে জিজ্ঞেস করল : 'এমন কেহ আছে কি যে আমার
নিকট হতে এক কীরাত (স্বর্ণ ওযন করার বিশেষ পরিমান) গ্রহণ করবে এবং এর
বিনিময়ে ফাজর হতে যুহর পর্যন্ত আমার কাজ করবে?' তার এ কথা শুনে
ইয়াহুদরা কাজ করল। সে আবার জিজ্ঞেস করল : 'যে যুহর হতে আসর পর্যন্ত
কাজ করবে তাকে আমি এক কীরাত প্রদান করব।' এতে নাসারাগণ রাযী হল
এবং কাজ করল (ও মজুরী নিল)। পুনরায় লোকটি জিজ্ঞেস করল : 'আসর হতে
মাগরিব পর্যন্ত যে কাজ করবে তাকে আমি দুই কীরাত প্রদান করব।' তখন
তোমরা (মুসলিমরা) কাজ করলে। তাই ইয়াহুদী ও নাসারারা খুবই অসন্তুষ্ট হল।
তারা বলতে লাগল: 'আমরা কাজ করলাম বেশি অথচ পারিশ্রমিক পেলাম কম।'
তখন তাদেরকে বলা হল : তোমাদের হক কি নষ্ট করা হয়েছে?' তারা উত্তরে
বলল : 'না, আমাদের হক নষ্ট করা হয়নি বটে।' তখন তাদেরকে বলা হল ঃ
'তাহলে এটা হল আমার অনুগ্রহ, আমি যাকে ইচ্ছা এটা প্রদান করি।' (আহমাদ
২/৬, ১১১; ফাতহুল বারী ৪/৫২১, ৬/৫৭১)
আবূ মূসা (রাঃ) হতে বর্ণিত আছে যে, নাবী সাল্লাল্লাহু 'আলাইহি ওয়া সাল্লাম
বলেছেন : মুসলিম এবং ইয়াহুদী ও নাসারাদের দৃষ্টান্ত হল ঐ ব্যক্তির মত যে
তার কোন কাজে কতকগুলো লোককে নিয়োগ করল এবং পারিশ্রমিক নির্ধারণ
করল, আর বলল: 'তোমরা সারা দিন কাজ করবে।' তারা কাজে লেগে গেল।
কিন্তু অর্ধদিন কাজ করার পর তারা বলল : 'আমরা আর কাজ করবনা এবং
যেটুকু কাজ করেছি পারিশ্রমিকও নিবনা।' লোকটি তাদেরকে বুঝিয়ে বলল :
'এরূপ করনা, বরং কাজ পূর্ণ কর এবং মজুরীও নিয়ে নাও।' কিন্তু তারা অস্বীকার
করল এবং আধা কাজ ফেলে দিয়ে মজুরী না নিয়ে চলে গেল। সে তখন অন্য
লোকদেরকে কাজে লাগিয়ে দিল এবং বলল: 'তোমরা সন্ধ্যা পর্যন্ত কাজ করবে
এবং পূরা এক দিনেরই মজুরী পাবে।' এ লোকগুলো কাজে লেগে গেল। কিন্তু
--- OCR End ---