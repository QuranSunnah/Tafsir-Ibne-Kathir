--- OCR Start ---
সূরা ৭২ : জিন
৬০৬
পারা ২৯
আহকাফ, ৪৬ : ২৯) এই আয়াতের তাফসীরে এর পূর্ণ বর্ণনা বর্ণিত হয়েছে।
(ফাতহুল বারী ৮/৫৩৭)
নক্ষত্ররাজির ঝরে পড়া এবং আকাশ সুরক্ষিত হওয়া শুধুমাত্র জিনদের জন্যই
নয়, বরং মানুষের জন্যও এক ভীতিপ্রদ নিদর্শন ছিল। তারা ভয় পাচ্ছিল এবং
অপেক্ষমান ছিল যে, দেখা যাক কি ফল হয়। তারা মনে করেছিল যে, পৃথিবী
বুঝি এখনই ধ্বংস হয়ে যাবে। সুদ্দী (রহঃ) বলেন যে, আকাশমন্ডলী কখনও
পাহাড়া অবস্থায় থাকেনা, যদি না কোন নাবী পৃথিবীতে আর্বিভূত হতেন, অথবা
আল্লাহর দীন বিজয়ী হয়ে অন্যান্য বাতিল মতবাদ পর্যুদস্ত না হত।
শাইতানরা ইতোপূর্বে আসমানী বৈঠকে বসে মালাইকার পারস্পরিক
আলোচনা শুনত। যখন রাসূলুল্লাহ সাল্লাল্লাহু 'আলাইহি ওয়া সাল্লাম রাসূলরূপে
প্রেরিত হলেন তখন এক রাতে শাইতানদের প্রতি এক বড় অগ্নিশিখা নিক্ষিপ্ত হল,
যা দেখে তায়েফবাসীরা বিচলিত হয়ে পড়ল যে, সম্ভবতঃ আকাশবাসীদেরকে
ধ্বংস করে দেয়া হল। তারা লক্ষ্য করল যে, ক্রমান্বয়ে তারকাগুলি ভেঙ্গে পড়ছে
এবং অগ্নিশিখা উঠতে রয়েছে। আর দূর দূরান্ত পর্যন্ত তীক্ষ্ণতার সাথে চলতে
রয়েছে। এ দেখে তায়েফবাসী তাদের গোলামদের আযাদ করতে এবং ধন-
সম্পদ আল্লাহর পথে ছেড়ে দিতে শুরু করল। পরিশেষে আবদে ইয়ালীল ইবন
আমর ইবন উমায়ের, যিনি বিচার কাজ পরিচালনা করতেন তিনি তাদেরকে
বললেন : 'হে তায়েফবাসী! তোমাদের সম্পদগুলি তোমরা ধ্বংস করছ কেন?
তোমরা দিক-নির্দেশক তারকাগুলি গণনা করে দেখ, যদি তারকাগুলিকে নিজ
নিজ জায়গায় পেয়ে যাও তাহলে জানবে যে, আকাশবাসীরা ধ্বংস হয়নি। বরং
এসব ব্যবস্থাপনা শুধু ইব্‌ন আবী কাবশার (অর্থাৎ মুহাম্মাদ সাল্লাল্লাহু 'আলাইহি
ওয়া সাল্লামের) জন্যই হচ্ছে। আর যদি তোমরা দেখতে পাও যে, সত্যি সত্যিই
তারকাগুলি নিজ নিজ নির্ধারিত স্থানে নেই তাহলে নিশ্চিতরূপে জানবে যে,
আকাশবাসীরা ধ্বংস হয়ে গেছে।' তারা তখন নক্ষত্রগুলি গণনা করে দেখতে
পেল যে, তারকাগুলি নিজ নিজ নির্ধারিত স্থানেই রয়েছে। এ দেখে
তায়েফবাসীরাও আশ্বস্ত হল এবং শাইতানরাও পালিয়ে গেল। তারা ইবলীসের
কাছে গিয়ে তাকে ঘটনাটি জানালো। ইবলীস তখন তাদেরকে বলল: 'তোমরা
প্রত্যেক এলাকা হতে আমার নিকট এক মুষ্টি করে মাটি নিয়ে এসো যাতে আমি
ওর ঘ্রাণ নিতে পারি।' তারা তার নিকট মাটি নিয়ে এলো। সে মাটির ঘ্রাণ নিল।
এবং বলল : 'এর হেতু মাক্কায় রয়েছে যেখানে তোমাদের বন্ধু রয়েছেন।' ইবলিস
তখন সাতজন জিন মাক্কায় প্রেরণ করল। সেখানে গিয়ে তারা দেখতে পায় যে,
রাসূলুল্লাহ সাল্লাল্লাহু 'আলাইহি ওয়া সাল্লাম মাসজিদুল হারামে সালাত আদায়
--- OCR End ---